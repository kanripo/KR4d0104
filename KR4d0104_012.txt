# -*- mode: mandoku-view; -*-
#+TITLE: 嵩山文集
#+DATE: 2015-09-12 00:26:49.673594
#+PROPERTY: ID KR4d0104
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB08n0648-012嵩山文集-卷十二.
<pb:KR4d0104_SBCK_012-1a>¶
文集卷第十二¶
　　　嵩山景迃生晁説之字以道一字伯以¶
　别著下¶
　　　　中庸傳¶
　天命之謂性者何性者中之所寓也莫知其¶
所自而推言也　率性之謂道者何性得所率¶
則為君子不得其所率則為小人曰誠曰明曰¶
孝曰忠曰恕曰和皆率性之具也是六者皆中¶
之所以為中者也　修道之謂教者何聖人所¶
<pb:KR4d0104_SBCK_012-1b>¶
以經綸天下之大經也君子所以擇乎中庸也¶
小人所以反乎中庸者也　道也者不可須臾¶
離也可離非道也者何出乎性而教之所本也¶
君子以是誠之務也　是故君子戒慎乎其所¶
不睹恐懼乎其所不聞者何中也誠也　莫見¶
乎隱莫顕乎㣲故君子慎其獨也者何中也明¶
也　喜怒哀樂之未發謂之中者何情之未性¶
之全純中之所以名中者也肫肫如也淵淵如¶
也浩浩如也　發而皆中節謂之和者何中之¶
<pb:KR4d0104_SBCK_012-2a>¶
一物于是乎有二名也顛沛之際毫髮之多或¶
不中節焉亦不足為和也有子言和必有待乎¶
節之非和之正也　中也者天下之大本也和¶
也者天下之達道也者何是一物不得二名也¶
楩楠豫章之大本而不達道則亦惡也　致中¶
和天地位焉萬物育焉者何教之行也明道先¶
生常善乎致之言也常善乎位之言也　仲尼¶
曰君子中庸小人反中庸君子之中庸也君子¶
而時中小人之中庸也小人而無忌憚也者何¶
<pb:KR4d0104_SBCK_012-2b>¶
中之所以為常道也君子而時中則無時而不¶
中也小人而無忌憚須臾变改莫之能中也以¶
是知先儒説用中為常道是也近世説中説庸¶
非所知也王肅本作小人之反中庸也胡先生¶
溫公明道先生皆云肰也問者曰庸得非变邪¶
所以濟中者也曰是不識中者也君子之中隨¶
所&KR0266;而麗焉不動而变尚何所假也邪子莫執¶
中無權者是子&KR0448;之中非君子之中也劉侍讀¶
曰中庸者中用也葢亦誤也言中斯用之也先¶
<pb:KR4d0104_SBCK_012-3a>¶
儒曰用中為常道是也劉説前見于皇氏熊氏¶
也　子曰中庸其至矣乎民鮮能乆矣者何教¶
之不行也有中庸之君斯有中庸之民也　子¶
曰道之不行也我知之矣知者過之愚者不及¶
也道之不明也我知之矣賢者過之不肖者不¶
及也人莫不飲食也鮮能知味也子曰道其不¶
行矣夫者何不誠不明則不中也　子曰舜其¶
大知也與舜好問而好察邇言隱惡而揚善執¶
其兩端用其中于民其斯以為舜乎者何舜之¶
<pb:KR4d0104_SBCK_012-3b>¶
所以為舜者中庸也明誠兩盡而道教行也¶
子曰人皆曰予知驅而納諸罟擭陷阱之中而¶
莫之知辟也人皆曰予知擇乎中庸而不能期¶
月守也者何不明不誠則不中也擇也者依也¶
斯人自謂之知者非知之明也君子不以為知¶
也昔夫子言仁知詳矣曽子子思慮後世或泛¶
肰失其㫖乃以仁為誠知為明其實一也　子¶
曰囘之為人也擇乎中庸得一善則拳拳服膺¶
而弗失之矣者何回所以為回者中庸也誠明¶
<pb:KR4d0104_SBCK_012-4a>¶
兩盡而道教行也　子曰天下國家可均也爵¶
禄可辭也白刃可蹈也中庸不可能也者何惟¶
誠明以之也誠自成而道自道也非功名利害¶
外以怵之也　子路問强子曰南方之强與北¶
方之强與抑而强與寛柔以教不報無道南方¶
之强也君子居之衽金革&KR0174;而不厭北方之强¶
也而强者居之故君子和而不流强哉矯中立¶
而不倚强哉矯國有道不變塞焉强哉矯國無¶
道至&KR0174;不變强哉矯者何强疑其非中也葢惟中¶
<pb:KR4d0104_SBCK_012-4b>¶
為能强也者誠也曽子論孝曰仁者人此者也¶
義者宐此者也强者强此者也强既有南北之¶
異則責子路之所安以勉乎中也夫所謂君子¶
者既和既中而誠明之守安于治亂之世勤而¶
勉之也國有道君子或昜仕而改其度不变塞¶
也强也　子曰素隱行怪後世有述焉吾弗為¶
之矣君子遵道而行半塗而廢吾弗能已矣君¶
子依乎中庸遯世不見知而不悔唯聖者能之¶
君子之道費而隱者何不誠不明君子之所不¶
<pb:KR4d0104_SBCK_012-5a>¶
為也君子之遯世亦中庸之依而安焉又復依¶
乎聖人之中庸則其隱者吾道之佹也非故以¶
意嚮之也鄭氏曰道不費則仕費者佹也違也¶
緇衣有曰口費而煩費或為哱或為悖　夫婦¶
之愚可以與知焉及其至也雖聖人亦有所不¶
知焉夫婦之不肖可以能行焉及其至也雖聖¶
人亦有所不能焉者何唯明之知唯誠之行也¶
　天地之大也人猶有所憾故君子語大天下¶
萬能載焉語小天下莫能破焉者何中也誠也¶
<pb:KR4d0104_SBCK_012-5b>¶
語夫天下莫能事之大則其大者誠也語夫天¶
下莫能分之小則其小者誠也葢雖大而中也¶
其小亦中也人誰有憾于予哉　詩云鳶飛戾¶
天魚躍在淵言其上下察也君子之道造端乎¶
夫婦及其至也察乎天地者何中也明也　子¶
曰道不逺人人之為道而逺人不可以為道詩¶
云伐柯伐柯其則不逺執柯以伐柯睨而視之¶
猶以為逺故君子以人治人改而止忠恕違道¶
不逺施諸已而不願亦勿施于人者何忠恕之¶
<pb:KR4d0104_SBCK_012-6a>¶
為中也均率是性而為道莫之或逺也逺于人¶
則可須臾離也以其不逺人而忠恕之名立也¶
爲人父而忠恕則已與一家去道不逺也為人¶
君而忠恕則已與天下國家去道不逺也忠恕¶
以人治人猶已肫肫其中也　君子之道四丘¶
未能一也所求乎子以事父未能也所求乎臣¶
以事君未能也所求乎弟以事兄未能也所求¶
乎朋友先施之未能也者何中也誠也教之所¶
以為教也　庸徳之行庸言之謹有所不足不¶
<pb:KR4d0104_SBCK_012-6b>¶
敢不勉有餘不敢盡言顧行行顧言君子胡不¶
慥慥爾者何中也誠也道之所以為道也　君¶
子素其位而行不願乎其外素富貴行乎富貴¶
素貧賤行乎貧賤素夷狄行乎夷狄素患難行¶
乎患難君子無入而不自得焉者何中也誠明¶
之徴也　在上位不陵下在下位不援上正已¶
而不求于人則無怨上不怨天下不尢人故君¶
子居昜以俟命小人行險以徼幸者何中也誠¶
明之自治也于是察乎上下達于天地無不安¶
<pb:KR4d0104_SBCK_012-7a>¶
也曽子曰已雖不能亦不以援人葢援之為援¶
者如此也曽子又曰孝子之事親也居昜以俟¶
命不與險行以徼幸　子曰射有似乎君子失¶
諸正鵠反求諸其身君子之道譬如行逺必自¶
邇譬如登髙必自卑者何中也誠也　詩曰妻¶
子好合如鼓瑟琴兄弟既翕和樂且耽宐爾室¶
家樂爾妻孥子曰父母其順矣乎者何中為天¶
下之大本于是乎在也夫既得于父母則室家¶
宐之也　子曰鬼神之為徳其盛矣乎視之而¶
<pb:KR4d0104_SBCK_012-7b>¶
弗見聽之而弗聞體物而不可遺使天下之人¶
齊明盛服以承祭祀洋洋乎如在其上如在其¶
左右詩曰神之格思不可度思矧可射思夫㣲¶
之顯誠之不可揜如此夫者何中也明誠無不¶
達也　子曰舜其大孝也與徳為聖人尊為天¶
子富有四海之内宗廟饗之子孫保之故大徳¶
必得其位必得其禄必得其名必得其壽者何¶
無聞焉爾也疑簡編繆于此也　故天之生物¶
必因其材而篤焉故栽者培之傾者覆之者何¶
<pb:KR4d0104_SBCK_012-8a>¶
天之用中因物而誠至焉也　詩曰嘉樂君子¶
憲憲令徳宐民宐人受禄于天保佑命之自天¶
申之故大徳者必受命者何疑當次必得其壽¶
之下簡編之繆也無聞焉爾也　子曰無憂者¶
其唯文王乎以王季為父以武王為子父作之¶
子述之者何無聞焉爾也疑簡編繆于此也¶
武王纘大王王季文王之緒壹戎衣而有天下¶
身不失天下之顯名尊為天子富有四海之内¶
宗廟饗之子孫保之者何無聞焉爾也疑簡編¶
<pb:KR4d0104_SBCK_012-8b>¶
繆于此也　武王末受命周公成文武之徳追¶
王大王王季上祀先公以天子之禮斯禮也達¶
乎諸侯大夫及士庻人父為大夫子為士葬以¶
大夫祭以士父為士子為大夫葬以士祭以大¶
夫期之喪達乎大夫三年之喪達乎天子父母¶
之喪無貴賤一也者何周公之所為周公者中¶
庸也誠明兩盡而道教行也　子曰武王周公¶
其達孝矣乎夫孝者善繼人之志善述人之事¶
者也春秋修其祖廟陳其宗&KR0266;設其裳衣薦其¶
<pb:KR4d0104_SBCK_012-9a>¶
其時食宗廟之禮所以序昭穆也序爵所以辨¶
貴賤也序事所以辨賢也旅酬下為上所以逮¶
賤也燕毛所以序齒也踐其位行其禮奏其樂¶
敬其所尊愛其所親事&KR0174;如事生事亾如事存¶
孝之至也者何武王周公之所以為武王周公¶
者中庸也誠明兩盡而道教行也　郊社之禮¶
所以事上帝也宗廟之禮所以祀乎其先也明¶
乎郊社之禮禘嘗之義治國其如示諸掌乎者¶
何無聞焉爾也疑簡編脱繆于此也嘗有見于¶
<pb:KR4d0104_SBCK_012-9b>¶
仲尼燕居也文字又有誤者社無與于上帝也¶
陸淳嘗辨此詳也　哀公問政子曰文武之政¶
布在方䇿其人存則其政擧其人亾則其政息¶
人道敏政地道敏樹夫政也者蒲盧也故為政¶
在人取人以身修身以道修道以仁仁者人也¶
親親為大義者宐也尊賢為大親親之殺尊賢¶
之等禮所生也者何中庸之政也人道之勉乎¶
政猶地道之勉乎樹藝稼穡也中庸之政感人¶
心而迹自化蒲盧之比也仁義者誠明之異名¶
<pb:KR4d0104_SBCK_012-10a>¶
也仁義合而禮生焉禮也者廣騖馳騁于仁義¶
之中者也　在下位不獲乎上民不可得而治¶
矣者何鄭氏云脱誤重在此也胡先生亦云肰¶
也　故君子不可以不修身思修身不可以不¶
事親思事親不可以不知人思知人不可以不¶
知天者何誠明始于身本于親著于人極于天¶
也　天下之達道五所以行之者三曰君臣也¶
父子也夫婦也昆弟也朋友之交也五者天下¶
之達道也知仁勇三者天下之達徳也所以行¶
<pb:KR4d0104_SBCK_012-10b>¶
之者一也者何一于中也達道之五行于達徳¶
之三達徳之三行于中之一也達道者修道之¶
教也　或生而知之或學而知之或困而知之¶
及其知之一也者何一于中也　或安而行之¶
或利而行之或勉强而行之及其成功一也者¶
何一于中也　子曰好學近乎知力行近乎仁¶
知恥近乎勇知斯三者則知所以修身知所以¶
修身則知所以治人知所以治人則知所以治¶
天下國家矣者何達徳之漸也誠之者也　凡¶
<pb:KR4d0104_SBCK_012-11a>¶
為天下國家有九經曰修身也尊賢也親親也¶
敬大臣也體羣臣也子庻民也來百工也柔逺¶
人也懷諸侯也修身則道立尊賢則不惑親親¶
則諸父昆弟不怨敬大臣則不&KR0365;體羣臣則士¶
之報禮重子庻民則百姓勸來百工則財用足¶
柔逺人則四方㱕之懷諸侯則天下畏之齊明盛¶
服非禮不動所以修身也去䜛逺色賤貨而貴¶
徳所以勸賢也尊其位重其禄同其好惡所以¶
勸親親也官盛任使所以勸大臣也忠信重禄¶
<pb:KR4d0104_SBCK_012-11b>¶
所以勸士也時使薄斂所以勸百姓也日省月¶
試既禀稱事所以勸百工也送徃迎來嘉善而¶
矜不能所以柔逺人也継絶世舉廢國治亂持¶
危朝聘以時厚徃而薄來所以懷諸侯也者何¶
中庸之教也問者曰如之何尊賢則不惑敬大¶
臣則不眩曰讒色貨能惑我而不惑則尊賢之¶
功也有百官之富任使各盡其材大臣凛肰在¶
上天下名實不&KR0365;則敬大臣之功也不&KR0365;猶不¶
惑也　凡為天下國家有九經所以行之者一¶
<pb:KR4d0104_SBCK_012-12a>¶
也凡事豫則立不豫則廢言前定則不跲事前¶
定則不困行前定則不疚道前定則不窮者何¶
誠也誠則事前而豫不誠則事至而無所图也¶
　在下位不獲乎上民不可得而治矣獲乎上¶
有道不信乎朋友不獲乎上矣信乎朋友有道¶
不順乎親不信乎朋友矣順乎親有道反諸身¶
不誠不順乎親矣誠身有道不明乎善不誠乎¶
身矣者何道必資乎誠誠必資乎明也　誠者¶
天之道也誠之者人之道也者何兼天人之道¶
<pb:KR4d0104_SBCK_012-12b>¶
而中庸著也舜誠矣好問而好察邇言隱惡而¶
揚善則誠之也顔回誠矣得一善則拳拳服膺¶
而弗失之者誠之也　誠者不勉而中不思而¶
得從容中道聖人也者何天之道也中道而未¶
從容則賢人也　誠之者擇善而固執之者也¶
博學之審問之慎思之明辨之篤行之有弗學¶
學之弗能弗措也有弗問問之弗知弗措也有¶
弗思思之弗得弗措也有弗辨辨之弗明弗措¶
也有弗行行之弗篤弗措也人一能之已百之¶
<pb:KR4d0104_SBCK_012-13a>¶
人十能之已千之果能此道矣雖愚必明雖柔¶
必强者何人之道也　自誠明謂之性自明誠¶
謂之教誠則明矣明則誠矣者何誠明各有所¶
致而相為用也四時誠矣較肰著見則自誠而¶
明之性也猶天命之性也日月明矣其出入有¶
信則明而誠之教也猶脩道之教也未有誠而¶
不明者也未有明而不誠者也彼偏焉者非誠¶
明之正也武王周公以孝稱則擧其自誠明者¶
也舜以知稱則擧其自明誠者也非有聖賢之¶
<pb:KR4d0104_SBCK_012-13b>¶
差也　唯天下至誠為能盡其性能盡其性則¶
能盡人之性能盡人之性則能盡物之性能盡¶
物之性則可以贊天地之化育可以贊天地之¶
化育則可以與天地參矣者何率性以誠也人¶
物之性與天地之化育皆吾性之誠也天地之¶
性不可見而見之於化育也肰此非次第而言¶
之也猶曰能盡其性則能盡人之性則能盡物¶
之性則能贊天地之化育而與天地參也其所¶
言之若是者何視其相因者殷勤之也非心知¶
<pb:KR4d0104_SBCK_012-14a>¶
其意者莫之能喻也物性之麤非後于人之性¶
而得之者也　其次致曲曲能有誠誠則形形¶
則著著則明明則動動則變變則化唯天下至¶
誠為能化者何無聞焉爾也胡先生亦所不講¶
也是自誠而明者謂之次焉何也鄭氏乃謂自¶
明誠者何也　至誠之道可以前知國家將興¶
必有禎祥國家將亾必有妖孽見乎蓍&KR0027;動乎¶
四體禍福將至善必先知之不善必先知之故¶
至誠如神者何無聞焉爾也胡先生溫公姚子¶
<pb:KR4d0104_SBCK_012-14b>¶
張皆疑之也明道先生曰誠者神也葢從明道¶
先生之説則何必如之云也　誠者自成也而¶
道自道也者何誠與道一體而二名也其所以¶
率性則一也皆無待于外者也　誠者物之終¶
始不誠無物是故君子誠之為貴者何溫公曰¶
凡物自始至終誠實有之乃能為物若其不誠¶
則皆無之也　誠者非自成巳而已也所以成¶
物也成已仁也成物知也性之徳也合外内之¶
道也故時措之宐也者何物者已之物也已與¶
<pb:KR4d0104_SBCK_012-15a>¶
物非有二也皆其誠之物也成已斯成物也唯¶
所措而宐也聖人之道所以異乎楊墨者也成¶
已知也乃謂之曰仁也成物仁也乃謂之曰知¶
也　故至誠無息不息則乆乆則徵徵則悠逺悠¶
逺則博厚博厚則髙明博厚所以載物也髙明¶
所以覆物也悠乆所以成物也博厚配地髙明¶
配天悠乆無疆如此者不見而章不動而變無¶
為而成天地之道可一言而盡也其為物不貳¶
則其生物不測者何誠明之極配天地而一之¶
<pb:KR4d0104_SBCK_012-15b>¶
也誠斯一也一則誠也此葢當云徵則博厚博¶
厚則髙明髙明則悠逺考下文而不誣也夫言¶
天地之體則髙明博厚而足矣人之體乎天地¶
之髙明博厚則必待悠乆以為之中也葢非悠¶
乆之中則其髙明將隳博厚將蹶也博厚髙明¶
譬諸形體也悠乆譬諸精神也曽子曰君子尊¶
其所聞則髙明矣行其所聞則廣大矣髙明廣¶
大不在于他在加之至而已矣夫曽子所謂至¶
者子思所謂悠乆是也曰悠逺曰悠久其實同¶
<pb:KR4d0104_SBCK_012-16a>¶
也夫不見不動無為者中也既章既变既成則¶
亦中也此不二之道也　天地之道博也厚也¶
髙也明也悠也乆也今夫天斯昭昭之多及其¶
無窮也日月星辰繫焉萬物覆焉今夫地一撮¶
土之多及其廣厚載華嶽而不重振河海而不¶
洩萬物載焉今夫山一巻石之多及其廣大草¶
木生之禽獸居之寳藏興焉今夫水一勺之多¶
及其不測黿鼉蛟龍魚鼈生焉貨財殖焉詩云¶
維天之命於穆不已葢曰天之所以為天也於¶
<pb:KR4d0104_SBCK_012-16b>¶
乎不顕文王之徳之純葢曰文王之所以為文¶
也純亦不已者何天地聖人之悠乆一也博厚¶
髙明之所資以為中者也　大哉聖人之道洋¶
洋乎發育萬物峻極于天優優大哉禮儀三百¶
威儀三千待其人而後行故曰茍不至徳至道¶
不凝焉者何聖人之髙明博厚悠乆一之于中¶
也中者至徳是也發育萬物峻極于天髙明也¶
禮儀三百威儀三千博厚也待其人而後行悠¶
乆也至道髙明博厚也至徳悠乆也至道至徳¶
<pb:KR4d0104_SBCK_012-17a>¶
猶達道達徳也明道先生謂此一以貫之也¶
故君子尊徳性而道問學致廣大而盡精㣲極¶
髙明而道中庸溫故而知新敦厚以崇禮者何¶
率性修道于是乎極也思尊徳性而必道問學¶
問學斯徳性也思致廣大而必盡精㣲精㣲斯¶
廣大也思極髙明而必道中庸中庸斯髙明也¶
思溫故而必知新知新斯溫故也思敦厚而必¶
崇禮崇禮斯敦厚也徳性猶悠乆也廣大猶博¶
厚也胡先生二程先生及横渠先生説皆同近¶
<pb:KR4d0104_SBCK_012-17b>¶
世瞽學謂既極髙明而反道中庸末乎中庸也¶
分而為二事莫知誠之一致也　是故居上不¶
驕為下不倍國有道其言足以興國無道其黙¶
足以容詩曰既明且哲以保其身其斯之謂與¶
者何中也明之所安也　子曰愚而好自用¶
賤而好自專生乎今之世反古之道如此者烖¶
及其身者也者何不明之患也　非天子不議¶
禮不制度不考文今天下車同軌書同文行同¶
倫雖有其位茍無其徳不敢作禮樂焉雖有¶
<pb:KR4d0104_SBCK_012-18a>¶
其徳茍無其位亦不敢作禮樂焉者何思教之¶
行也今天下車同軌貴賤無等也書同文是非¶
雜出也行同倫君子小人並列也禮樂之中庸¶
莫之有作也胡先生説云爾也　子曰吾説夏¶
禮杞不足徵也吾説殷禮有宋存焉吾學周禮¶
今用之吾從周王天下有三重焉其寡過矣乎¶
者何思教之行也或説或學或不足徴或有存¶
或用之逺近之勢肰也中也天下萬變有是三¶
重而寡過為要也寡過則中也　上焉者雖善¶
<pb:KR4d0104_SBCK_012-18b>¶
無徴無徴不信不信民弗從下焉者雖善不尊¶
不尊不信不信民弗從者何唯中則有徴而且¶
尊也上焉者過之也蕩而無徴下焉者不及也¶
屑而不尊雖善而民不信從之也　故君子之¶
道本諸身徴諸庻民考諸三王而不繆建諸天¶
地而不悖質諸鬼神而無疑百世以俟聖人而¶
不惑質諸兎神而無疑知天也百世以俟聖人¶
而不惑知人也者何中而徵也　是故君子動¶
而世為天下道行而世為天下法言而世為天¶
<pb:KR4d0104_SBCK_012-19a>¶
下則逺之則有望近之則不厭詩曰在彼無惡¶
在此無射庻幾夙夜以永終譽君子未有不如¶
此而蚤有譽于天下者也者何中而尊也　仲¶
尼祖述堯舜憲章文武上律天時下襲水土譬如¶
天地之無不持載無不覆幬譬如四時之錯行¶
如日月之代明萬物並育而不相害道並行而¶
不相悖小徳川流大徳敦化此天地之所以為¶
大也者何仲尼之所以為仲尼者中庸也誠明¶
兩盡而道教行也觀天地于仲尼則足矣　唯¶
<pb:KR4d0104_SBCK_012-19b>¶
天下至聖為能聰明睿知足以有臨也寛裕溫¶
柔足以有容也發强剛毅足以有執也齊莊中¶
正足以有敬也文理宻察足以有别也&KR0270;博淵¶
泉而時出之&KR0270;博如天淵泉如淵見而民莫不¶
敬言而民莫不信行而民莫不説是以聲名洋溢¶
乎中國施及蠻貊舟車所至人力所通天之所¶
覆地之所載日月所照霜露所隊凡有血氣者¶
莫不尊親故曰配天者何聖人明誠之中而道¶
教行也時出之則或&KR0270;博如天而中也或淵泉¶
<pb:KR4d0104_SBCK_012-20a>¶
如淵而亦中也　唯天下至誠為能經綸天下¶
之大經立天下之大本知天地之化育者何修¶
道之教于是乎在也　夫焉有所倚肫肫其仁¶
淵淵其淵浩浩其天茍不固聰明聖知達天徳¶
者其孰能知之者何中之所以為中如此也非¶
明誠則&KR0448;能致也其初則歎息之也　詩曰衣¶
錦尚絅惡其文之著也故君子之道闇肰而日¶
章小人之道的肰而日亾者何中也明莫知其¶
所以明也　君子之道淡而不厭簡而文溫而¶
<pb:KR4d0104_SBCK_012-20b>¶
理知逺之近知風之自知㣲之顯可與入徳矣¶
者何中也誠明莫知其所以誠明也　詩云潛¶
雖伏矣亦孔之昭故君子内省不疚無惡于志¶
者何中也明也惡胡先生曰過惡溫公曰憎惡¶
茍内省不疚雖&KR0618;議沸騰刑禍交至亦非其所¶
惡也　君子之所不可及者其唯人之所不見乎¶
詩云相在爾室尚不愧于屋漏者何中也誠也¶
　故君子不動而敬不言而信詩曰奏假無言¶
時靡有争者何中也誠也　是故君子不賞而¶
<pb:KR4d0104_SBCK_012-21a>¶
民勸不怒而民威于鈇鉞詩曰不顯惟徳百辟¶
其刑之者何中也誠也　是故君子篤恭而天¶
下平者何中也誠也　詩云予懷明徳不大聲¶
以色子曰聲色之于以化民末也者何中也明誠¶
也　詩曰徳輶如毛毛猶有倫上天之載無聲¶
無臭至矣者何中也誠明也¶
嵩山晁説之曰近世學者以中庸為二事其説¶
是書皆穿窬而貳之于是本諸先生長者之論¶
作傳是書本四十七篇小戴取以記之猶大戴¶
<pb:KR4d0104_SBCK_012-21b>¶
取諸夏小正曽子之類也顧惟収拾煨燼之末¶
簡編不倫文字混淆回舛錯哉漢藝文志禮家¶
有中庸説二篇今莫知其為何書也¶
　　　朱識者二十二孔二義¶
　　　　識三十九胡先生講¶
　　　　識七十五景迃¶
政和五年乙未七月二十二日己丑直羅縣驛¶
中自校畢其成在此月五日鄜州官舍山堂¶
　　　　又記¶
<pb:KR4d0104_SBCK_012-22a>¶
　　　明道先生四　先儒二　近世二¶
　　　王肅　胡先生七　温公四¶
　　　劉侍讀　皇氏　熊氏¶
　　　鄭氏三　陸淳　姚子張¶
　　　二程先生　横渠先生¶
　　　　三傳説¶
左氏于經而合者夐出二傳及百氏之上惜夫¶
觀者未之悉覯也葢其于經言約而意含其序¶
事則文侈而辭麗侈固足以勝約而焕䴡又昜¶
<pb:KR4d0104_SBCK_012-22b>¶
以掩夫含畜是使好文綵者知有傳而不知有¶
經幸而偶躭經之士則甘心于公榖之下不復¶
省澄源于洪流也彼杜氏左傳則良勤矣至于¶
屈經以申傳頋豈不知人將議已也不能&KR0111;言¶
于左氏無傳之經或傳初未嘗有所及之意乃¶
參援二傳而强納之雖斥賈服之&KR0102;其幾何而¶
不為賈服也邪且夫子當時所據舊史衆矣夏¶
商之禮固能言之其在周室何有逮左氏之時¶
舊史漸陵遲矣杜氏乃以左氏之耳目奪夫子¶
<pb:KR4d0104_SBCK_012-23a>¶
之筆削又何誣哉¶
公羊高授春秋於子夏傳其子平平傳其子地¶
地傳子敢敢傳子壽壽當漢景帝時與其弟子¶
齊人胡母子都始著於竹帛董仲舒實傳焉春¶
秋公羊家扵是乎大行於漢公卿大儒悉宗之¶
雖曰父子口以授受而宻矣不能無所遺誤舛¶
逆亦人情之所不免也如昭三十一年冬黒&KR0211;¶
以濫來奔曰文何以無邾婁何休曰据讀曰邾¶
婁説者曰公羊子口讀則邾婁黒&KR0211;是口讀與¶
<pb:KR4d0104_SBCK_012-23b>¶
䇿書不無同異也既曰一家之傳而特書子公¶
羊子者孰謂謂高歟且又載魯子高子之辭何¶
邪而又復有子沈子者子女子者子北宫子者¶
高之所子歟抑平地敢壽之所子歟此五子者¶
既多異同於子公羊子不知何以不本諸子夏¶
之初邪彼闕疑不决之故若有待於來者信高¶
也何以不决於子夏乎以故一章之間玉石錯¶
出而精深昭逺之功少其釀謿億措之害不勝¶
其多也可不惜乎夫其所謂精深昭逺者特絶¶
<pb:KR4d0104_SBCK_012-24a>¶
乎後儒筆墨之迹意氣思索之所及茍不自乎¶
子夏而誰歟今學者劣以耳目聞見而忽之又¶
豈不重可惜乎嗚呼公羊家既失之舛雜矣而¶
何休者又特負於公羊之學徒勤而功亦不除¶
過矣五始三科九音七等六鋪二類七缺之設¶
何其紛紛邪其最為害者有三曰王魯曰黜周¶
曰新周故宋無他焉圖緯䜟記之所蠱幻而甘¶
身於巫鬼禨祥而不自寤也既曰据百二十國¶
寳書而又謂三世異辭何邪文宣成襄為升平¶
<pb:KR4d0104_SBCK_012-24b>¶
之時昭定哀為太平之時休自謂本諸胡母生¶
條例而胡母生果親事公羊壽者寧如是乎前¶
乎休而賈逵服䖍之徒亦如是乎嗚呼漢氏之¶
末而學者之災也¶
榖梁晩出於漢因得監省左氏公羊之違畔而¶
正之然或失賊而不討也且或與之同惡焉重¶
可惜哉至其精深逺大者眞得子夏之所傳歟¶
范寗又因諸儒而博辯之申榖梁之志也其於¶
是非亦少公矣非若杜征南一切申傳汲汲然¶
<pb:KR4d0104_SBCK_012-25a>¶
不敢異同也盖榖梁失之隨而寗或失之不隨¶
嗚呼學之難也如此哉左氏之失專而縱公羊¶
之失雜而拘榖梁司典刑而不縱崇信義而不¶
拘有意乎蹈道而知变通矣不免失之隨也奈¶
何寗所論三傳之失殆斥其辭而云然予則專¶
本諸經矣亡友六合崔伯直則曰左氏失之淺¶
公羊失之險榖梁失之迂¶
　　　　讀魏書¶
北齊右僕射魏收魏書紀傳志百三十巻嘉祐¶
<pb:KR4d0104_SBCK_012-25b>¶
中詔刋校南北七朝正史而宋齊梁陳書曽子¶
固序目録上之魏書之成最晩子固已出舘矣¶
其為序目者曰臣攽臣恕臣燾臣祖禹蓋范醇¶
甫所作云昔之為史者尚何恨焉¶
　　　　讀北齊書¶
唐中書舎人李百藥北齊書紀傳五十巻成其¶
父徳林所作也嘉祐詔刋定南北正史其成皆¶
序目録上之此書獨無序目盖其成時熈寧之¶
初其先校書學士皆出外補矣夫事之難乎為¶
<pb:KR4d0104_SBCK_012-26a>¶
辭者雖聖人猶難之孔子春秋有变例特書者¶
二百四十二年間&KR0379;一書而不&KR0175;見顧豈以在¶
昔一槩之律而待耳目之外非常之事哉北齊¶
之為國黜君立君昜於反掌已而攘其君位而¶
尸之出於戯笑之間悖徳逆理蓋自肇造邦家¶
而來未有也其傳五帝狂暴昬滛窮凶極厲流¶
毒逺邇則自桀紂而來無道之君未之有也大¶
要是幸免之尒朱榮侯景而無紀綱之冉閔馮¶
䟦可謂盗賊之國也其為史官者&KR0082;論禮樂政¶
<pb:KR4d0104_SBCK_012-26b>¶
刑於其間詎弗難乎唯是天資忠憤之士以瓌¶
瑋不世之才而篤意有得於春秋之學者筆力¶
雄健閎深足以勝其任也徳林齊亡奔周又預¶
楊公佐命亡周造隋百藥﨑嶇受命羣盗之手¶
幸不死耳雖皆矜才華而非其所宜任哉其論¶
顕祖能委任楊愔而主昬於上政清於下亦已¶
誣矣愔首勸禪代之事逺慚於荀彧方文襄被¶
弑之時狼狽逃免近愧於陳元康彼高徳政譛¶
殺杜弼固不待貶而愔復譛徳政戮焉其為人¶
<pb:KR4d0104_SBCK_012-27a>¶
盖可略而不可責者矣帝一日殺諸元七百餘¶
人投漳水中長城三臺之役内外騷然其戕虐¶
有不可勝道者謂之政清可乎且帝以刀畫愔¶
腹頼崔季舒託俳優之言而得脱置愔棺中載¶
以轜車幾下丁者數四其身慄慄將不自保矣¶
尚何清彼政事乎此二事徳林父子皆没而不¶
書不知何邪雖溫公亦以王昬政清之論為然¶
則欲成北齊之良史者信乎難矣溫公又因舊¶
史之論以孝昭為有齊之令主何耶孝昭不恤¶
<pb:KR4d0104_SBCK_012-27b>¶
其母之言廢君而弑之毎以殿庭爲刑戮之所¶
不過能&KR0200;屑細務爾蓋亦無足道者是書百樂¶
貞觀初被詔纂成今題曰隋太子通事舎人李¶
伯藥撰亦非是¶
　　　　讀周書¶
唐國子祭酒令狐徳棻周書紀傳五十巻其賛¶
論二十九篇則岑文本所作熈寧初王平甫序¶
目録上之昔魏裂而爲東西变而爲齊周齊唯¶
故壤周實新造其强弱之勢異矣區區新造之¶
<pb:KR4d0104_SBCK_012-28a>¶
弱周舉非齊之敵而齊戰則多北君臣卒為周¶
之俘囚者何也周之謀臣猛將凡厥人材盛矣¶
其經國緯民之術嘗措意而建立之其所繼者¶
正也夫其為國所継者正則其為史官者其義¶
直其意壮其文雄健卓落矣方太祖艱難覉旅¶
之際有衆一旅而于謹之徒觀天下之大勢慷¶
慨陳辭勸其迎天子都関中魏帝僅存朝夕之¶
洛陽危若綴旒東逼於河北虎狼之衆西未知¶
関中之安危王思政栁慶宇文　和之徒明見¶
<pb:KR4d0104_SBCK_012-28b>¶
逆順决䇿不疑而勸魏帝西狩方是之時羣情¶
去就紛紛向背之際趙剛張䡄薛憕之徒既自¶
知所擇又納忠於衆而使得所事或﨑嶇冒鋒¶
鏑出萬&KR0174;一生之計去鄊廬不顧妻子來歸我¶
者有如盧辯裴寛裴俠裴果崔猷楊纂令狐整¶
高賔之徒或結宗黨保介城社以忠誠相誓忘¶
其衆寡安危之勢同心向順號為舉義之衆者¶
有如鄭偉崔真穆司馬裔韓雄陳忻魏&KR0007;之徒¶
或挺然守郡邑不敢自利終為我臣以其土地¶
<pb:KR4d0104_SBCK_012-29a>¶
効順者有如薛善敬祥敬珍劉　之徒或介於¶
二國之間義之所守不餌於彼之高官重寶以¶
一城為一敵國者有如郭賢李長壽子延孫韋¶
法保之徒逺及巴夷白虎蠻之類亦知為我小¶
固而同諸近輔大抵人尚節槩多殉忠&KR0174;職之¶
士雖其國將亡而尉遲廻宇文胄王謙輩有餘¶
忠存焉惜乎世之人徒知蘇綽有王佐之才云¶
矣夫其為史官者不亦肆矣乎彼為齊史者難¶
為功則以齊之不正故也予每多徳棻當武徳¶
<pb:KR4d0104_SBCK_012-29b>¶
之初首建議脩梁陳齊周隋等正史顧其文有¶
負其志惜哉¶
　　　　讀宋書¶
梁吏部尚書沈約宋書紀志傳一百巻嘉祐末¶
詔館閣校讎始列學官尚多殘脱駢舛或雜以¶
李延壽南史約以文名齊梁間其自許不淺而¶
詩賦誠有足多者至於史則非其詩賦比也夫¶
史之優劣以人智識筆力之不同也智識之高¶
下才力之强弱固不可毫髪强如其必&KR0202;於信¶
<pb:KR4d0104_SBCK_012-30a>¶
則有志者所當共也何為紛紛喜自誣耶使董¶
狐倚相以今之文章作紀傳未必優扵司馬遷¶
班固而論者必推高於二子盖以二子者信而¶
有法遷固之所病也約以其曽祖穆夫同孫恩¶
之叛徔祖田子殺王鎮惡成関中之亂禍父璞¶
失身于元兇乃作自序一篇謂穆夫以其父警¶
學道於杜子恭子恭死學於孫恩穆夫因為孫¶
恩餘杭令王鎮惡欲盡殺諸南人以&KR0190;千送義¶
真南還因據関中叛田子與傅&KR0042;之矯高祖令¶
<pb:KR4d0104_SBCK_012-30b>¶
誅之顔峻與璞交璞不酬其意峻讒璞與世祖¶
坐晩迎世祖罹世難其巧自囬隠矯誣如此尚¶
欲人之信其是非去取乎¶
　　　　讀齊書¶
梁吏部尚書蕭子顯齊書紀志傳五十九巻校¶
讐如宋書世之忠臣義士不幸而生扵昬亂之¶
時困窮憔悴或至於不得其死又復不幸史官¶
庸弱無状不能大書以申其志於後世彼姦殘¶
險賊幸而生於昬亂之時富貴壽考子孫如志¶
<pb:KR4d0104_SBCK_012-31a>¶
且復幸夫史官庸弱無狀若為之隱諱然不使¶
後世聞其過惡嗚呼君子之屈小人之申乃如¶
此耶子&KR0139;書禇淵之子蕡讓封於弟蓁曰世以¶
為蕡恨淵失節於宋室故不復仕書裴昭明徔¶
祖弟顗曰太祖受禪上表誹謗掛冠去伏誅曽¶
不本末發揮以申二子之志其真不幸耶蕡字¶
蔚先蓁字茂緒則蕡之為蕡也審矣今學官書¶
以蕡作蕡使其志蕪没不申矣而又使其名亦¶
失其傳無乃重不幸歟然資治通鑑亦以蕡作¶
<pb:KR4d0104_SBCK_012-31b>¶
賁何耶¶
　　　　讀梁書¶
唐散騎常侍姚思亷梁書紀傳五十六巻承父¶
察之遺藁而作也校讐如宋書予嘗歎自開闢¶
有君臣來未有比肩近臣一旦北面稱翊賛佐¶
命以本朝輸人者實自齊禇淵始淵之弟炤恨¶
淵不早&KR0174;淵子蕡辭不肯襲爵良有以也范雲¶
沈約江淹任昉皆齊之貴&KR0139;近臣幸國家昬亂¶
與高祖㓕齊造梁其何情耶當時不知非後世¶
<pb:KR4d0104_SBCK_012-32a>¶
亦無非之者無乃已自安于淵之故事邪察稱¶
雲約叅預締(御名/太上)贊成帝業淹為先覺昉有舊¶
恩果何謂邪四子皆藹肰名一世才學去人逺¶
甚又何苦而為此也邪方百寮署名送東昬首¶
時王志獨憤歎不署名張&KR0182;偃蹇不來㑹江蒨¶
在江州拒高祖之師不受命顔見逺既覩高祖¶
即位不食發憤以卒察曽不一言與之何邪徒¶
稱&KR0182;之典選亷平蒨以風格&KR0139;云又若王亮者¶
予尢悲之高祖師至新林内外百寮皆道迎其¶
<pb:KR4d0104_SBCK_012-32b>¶
未能㧞者亦間道送誠欵亮獨不遣高祖雖容¶
之不罪而任昉樂藹軰必欲因事殺之范縝一¶
言稱亮廢棄則執以為附下訕上惡直醜正徙¶
縝廣州璽書責亮諂事江祏恊附梅蟲兒遂執¶
昬政天下横潰不其太誣邪葢亮既仕亂君之¶
朝其迹亦昜汙矣察罪亮自取廢棄非不幸後¶
世無一人與亮者豈不重可太息哉思亷傳稱¶
江祏多所追㧞亮居選部每持異議㴱反袥復¶
曰亮選用拘資次而已其言反覆不倫則亮之¶
<pb:KR4d0104_SBCK_012-33a>¶
誣明矣察稱謝朏忠于宋在齊建武永平時為¶
踈蔣之流是也其謂高祖龍興朏角巾入仕首¶
陟台司極出處之致則悖也察稱袁昴臣志不¶
移于獨夫喪徳之時是也其謂昴抗䟽高祖無¶
&KR0220;忠節終為梁室台鼎則亦悖也朏既退矣昴¶
既知所守矣乃無名以出既出而無補于時君¶
子恥之不道也彼東昬之醜禍倡于王珍國而¶
張稷和之張齊手加刃焉尚足以立傳與士君¶
子齒邪非春秋㓕陽貨而盗之之㫖也察稱珍¶
<pb:KR4d0104_SBCK_012-33b>¶
國蹈仁乂稷因權制變齊之政績有何異邪太¶
清之亂有自來矣而察以張纘爲亂階纘不過¶
不能推誠于河東湘東藩輔之間耳朱异延寇¶
敗國賀琛開城納景其罪一也察乃責异而貸¶
琛何邪蕭介諫納侯景傳岐願不與高澄和羊¶
侃謀據石頭襲夀使景進不得前退失巢窟陳¶
昕出竒謀説范桃棒幾得景㓕之桞仲禮弟敬¶
禮毅肰欲取景于㑹上亦敗于垂成察皆未嘗¶
進之何邪韋粲裴之高軰推仲禮爲　首擧義¶
<pb:KR4d0104_SBCK_012-34a>¶
師討景思亷乃立敬禮傳而不立仲禮傳何邪¶
如以仲禮臺城没後嘗見景則敬禮同仲禮見¶
之矣是意自有所在未可以一舉足責人於凶¶
燄屠裂之際也&KR1180;舉亦嘗諫納景矣思亷曽無¶
一言以傳耶姚氏父子於史其大者既失如此¶
復何他責哉南豐曽舎人謂思亷推其父意又¶
頗采諸儒謝吳等所記成此書予以劉氏史通¶
曽氏史鏡諸書考之思亷之作因諸察察因諸¶
謝吳許亨輩江陵焚蕩許之書亡逸矣思亷何¶
<pb:KR4d0104_SBCK_012-34b>¶
得而因之舎人前輩大儒必自有所見¶
　　　　讀陳書¶
唐散騎常侍姚思亷陳書紀傳三十六巻校讐¶
如宋書與梁書俱卒其父察之業也察仕梁陳¶
終於隋太子内舎人思亷於陳不為察傳可也¶
既詳為之傳矣又累數十言於賛極士君子之¶
羙知之者知其出扵父子之私非公天下之言¶
也夫史也者天下之公也安容父子之情也哉¶
思亷蔽慝如此宜其不能善善惡惡著明邪正¶
<pb:KR4d0104_SBCK_012-35a>¶
之典刑其于侯安都傳言衡陽獻王昌之初入¶
也致書于世祖其辭甚不遜世祖不懌乃召安¶
都從容而言曰太子將至須别求一藩吾其老¶
焉安都對曰自古豈有被代天子臣愚不敢奉¶
詔因請自迎昌昌濟漢而薨以功進爵清逺郡¶
公邑四千户自是威名甚重羣臣無出其右是¶
安都之殺昌也審矣而于世祖本紀衡陽獻王¶
昌傳皆無異辭以見焉若昌自致不幸者可不¶
謂之不能善善惡惡著明邪正之典刑即使思¶
<pb:KR4d0104_SBCK_012-35b>¶
亷于本紀書曰天嘉元年三月甲子高祖之子¶
衡陽王昌來㱕自周甲子侯安都逆昌于漢甲¶
子濟漢昌卒于昌傳直序其事曰侯安都于中¶
流壞船以溺昌薨庻幾乎不失春秋之㫖也¶
文集巻第十二¶
<pb:KR4d0104_SBCK_012-36a>¶
