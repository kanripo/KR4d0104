# -*- mode: mandoku-view; -*-
#+TITLE: 嵩山文集
#+DATE: 2015-09-12 00:26:49.356692
#+PROPERTY: ID KR4d0104
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB08n0648-006嵩山文集-卷六.
<pb:KR4d0104_SBCK_006-1a>¶
文集巻第六¶
　　嵩山景迃生晁説之字以道一字伯以¶
　律詩¶
　　秋隂¶
漠漠秋隂好遥空見故鄉可堪高葉病無頼燒¶
花香枕静泉聲細簾踈風影長肯教容易雨呤¶
興動何郎¶
　　和斯立夜校試卷呈同舍十二韻¶
校藝来從魯聞韶昔在齊幸容葭倚樹驩會食¶
<pb:KR4d0104_SBCK_006-1b>¶
甘藜禮數延文士雄豪動武奎嚴擬池上雪燦¶
爛谷中霓喜見雙頭錦争求獨角犀化金思㸃¶
竈畫酒願分箆氣壮如觀海言危擬去梯且思¶
竭馬力焉敢效牛蹊蕭統聞香臭劉郎善品題¶
鈆黄方宴集風雨惜分携永遣愁城破休教眉¶
宇低户鄉吾自樂歸去逐群鷄¶
　　再和資道¶
佳山陪四絶名士出三齊芬馥生蘭茞荒蕪去¶
菉藜光華深北斗氣象到西奎静思如含露揮¶
<pb:KR4d0104_SBCK_006-2a>¶
毫若吐霓美求鮮鯉鱠珎訪辟塵犀出衆青錢¶
士飜經白玉箆高張射鵰手穏歩上天梯吾友¶
由斯道狂生不識蹊淮南書有作(工/謂斯)商隱賦¶
無題(道/謂資)慷慨簮頻擊吟哦手屢携寒㕔簾帟¶
淺深夜笑言低(御名/今上)莫嘲雕虎從来學木雞¶
　　再和¶
何事謝玄暉臨巒且悵齊想非逢錦綉應秪見¶
蒿藜今日三千牘昭天十六奎煌煌鳴佩璐燦¶
燦動旌霓服衆稱擒虎超羣許㧞犀品輕龍尾¶
<pb:KR4d0104_SBCK_006-2b>¶
硯時様鳳頭箆葉若文公席危如墨子梯只宜¶
馳大路爭可訪幽蹊我亦慙强韻君能出巨題¶
笑言容委曲良宴幸招携黄菊開應滿清霜厭¶
莫低誰人傾魯酒更復噉韓雞¶
　　和斯立重賦¶
是非真未㝎楚客莫咻齊侈美珍炰鼈麤䟽鄙¶
飯藜評文歸藻鍳得寶應參奎蕭洒裛塵雨清¶
明避日霓露華鳴老鶴月魄射靈犀儒雅元簮¶
筆風流且帶箆辛勤無黒突騰躍有丹梯自顧¶
<pb:KR4d0104_SBCK_006-3a>¶
迷轅駕焉能識路蹊從容金谷集酧唱漢江題¶
好是頻徴䇿相㸔便解携塵埃隨日起窮悴使¶
人低桀犬驚堯犬家雞笑野鷄¶
　　和資道登岱頂囬¶
藹藹天孫作曉嵐為嫌俗骨遣教還仙兒墮䖏¶
眞堪惜只在含眸一笑間¶
　　近作小池頗有野意日晚臨流吟栁渾獨¶
　　不見慨然有作¶
無波枉陼若堪凭白露青蘋更可陵過盡秋風¶
<pb:KR4d0104_SBCK_006-3b>¶
獨不見此時腸斷栁吳興¶
　　十月初七日入郡塗中作¶
棄臣悠悠宋墨筆彫年忽忽道塗衣慱崔趙李¶
乆寂寞乙馬甲班誰是非¶
　　覧冀亭榴花¶
長夏清江倚碧岑人間塵土莫相侵榴花不得¶
春工力顔色何如桃杏深¶
　　寄侍講吕原明七丈¶
悠悠客子京華逺只把清秋淚濯纓黄葉風前¶
<pb:KR4d0104_SBCK_006-4a>¶
身亦老白雲影外世還輕書来舊德知無恙夢¶
斷踈鐘恨有情昔日諸生今在不丈人因為話¶
平生(生丈人曾寄寓彼/説之昔教符離諸)¶
　　讀韓退之詩有作¶
萬樹殘英委泥滓栁花成絮獨高飛自憐纎質¶
無人賞宛轉還從洛浦歸¶
　　贈吳僧¶
驅馳疲朔馬邂逅見吳僧便覺秋容浄彌憐客¶
恨澄青山尋舊賞白社語新燈他日扁舟去儂¶
<pb:KR4d0104_SBCK_006-4b>¶
家一笑能¶
　　狂風¶
十日狂風不偶然未教桃李鬪婵娟闗西將士¶
曾如此直入齊宫斬小憐¶
　　次韻荅澗上丈人見寄¶
丈人一别今何闊菊雨蘭風自嵗年茅屋歸来¶
思叙舊䋲床老去不談禪世無孔子徒為爾今¶
媿孫登重惘然幸有陽城山水在更留佳䖏待¶
夤縁¶
<pb:KR4d0104_SBCK_006-5a>¶
　　和陳叔易見寄¶
終日焚香卻袢暑只此於君媿典刑莫怪慇勤¶
問元朗此心要自渴滄溟¶
　　次韻澗上丈人見寄¶
有懷南澗老月冷夢魂賖㷑閉金丹竈雲迷玉¶
斧家高雲嗟縹緲醉墨喜傾斜明日秋風起愁¶
㸔菊蘂花¶
　　再和班字三首¶
丈人在何許箕外潁中間明映波心月清餘雨¶
<pb:KR4d0104_SBCK_006-5b>¶
面山短衣非舊寗陋巷是今顔不解湟州去平¶
超十八班(官十八班/梁武帝分百)¶
公来前有約更望少㣲間爛醉新醅酒能忘舊¶
隱山瓊瑶雖並質塵土會彫顔永夜陶陶語令¶
人愧尹班(云尹班陶陶扵永夜/尹敏班彪廣絶交論)¶
高躅人難觧當求古哲間韓康多在市陶令懶¶
逰山念我可憎面無兄得解顔公乎来早晚荆¶
坐要湏班¶
　　次韻乆雨甲子日喜晴之作¶
<pb:KR4d0104_SBCK_006-6a>¶
愁霖開霽忽今朝摩撫為魚鱗甲消竈下黽蛙¶
歸枉陼簷邉雲霧起叢霄已驚病眼能明朗更¶
喜新詩慰寂寥莫把隂晴論甲子請從根本問¶
黎苖¶
　　聞叔易隱居被召二首(亡一)¶
䖏士何人為作牙盡携猿鶴到京華故山巖壑¶
應惆悵六六峰前只一家¶
　　雨霽聞溪流作¶
山前霖雨霽流水興何長曲澗通蘭若餘音到¶
<pb:KR4d0104_SBCK_006-6b>¶
草堂龍鱗應已偹魚尾得令狂奏凱入闗陣尋¶
仙泛海航月添波蕩漾風共影㳽茫不作覉臣¶
淚明朝涸復常¶
　　峻極上院¶
山下青青春已歸百花山上正芳菲人間顔色¶
昜零落百萬千年雲錦衣¶
　　節孝䖏士徐先生(積字仲車)¶
莫怪先生身上貧眼㸔外物似浮雲房中除却¶
琴棋後更有門前鶴一羣¶
<pb:KR4d0104_SBCK_006-7a>¶
　　政和元年正月一日作¶
元年元日日甲子從自漢厯来有三總把皇恩¶
調玉燭今朝獨更覺春酣(一日甲子與今凡三/東漢元魏皆是正月)¶
　　癸未嵗余與開封解安行同知定州外縣¶
　　赴二帥上元之集今辛卯眀州燈夕公㑹¶
　　上見邸報觧以大夫知嘉州感舊作寄¶
伊昔中山勝事賖初當三五便開花君能選色¶
沉醉倒我自傷心深感嗟聚散十年逢節序窮¶
通百態各天涯使君綺席誰同樂莫遣燈花照¶
<pb:KR4d0104_SBCK_006-7b>¶
鬢華(同嵗/予與解)¶
　　早春¶
日日江頭騁望頻東風去嵗舊相親庾郎𣣔作¶
披香賦未有花開未是春¶
　　聞四眀人不喜鞦韆因作¶
思歸未得恨深年時節清明最可憐越女腰支¶
勝趙女生平不敢賽鞦韆¶
　　愁¶
雲暗花寒春在否煙波漠漠不禁愁此愁肯逐¶
<pb:KR4d0104_SBCK_006-8a>¶
楊花散常與幽人種白頭¶
無奈愁來欲解携春光何事亦如迷只應自有¶
人行樂枉是多情王會稽¶
　　寒食書事¶
冷官不易逢寒食海角風霜剰作寒杏粥榆羮¶
渾不見蓬池春色夢中看¶
　　戲作¶
終日一杯終日醉看潮初上看潮囬自疑前世¶
陶貞白乗興閑逰鄮縣来¶
<pb:KR4d0104_SBCK_006-8b>¶
　　昏昏¶
昏昏非所志忽忽是何時客恨潮聲起春愁栁¶
色知何煩連日雨要劇故鄉思自頋囊中術黄¶
金未可為¶
　　有感¶
日日蒼黄出畏塗自憐何事得虚除天教豺虎¶
露齒爪好是哥奴不讀書¶
　　西渡¶
西渡幾囬送客春風今日思家我亦歸期可數¶
<pb:KR4d0104_SBCK_006-9a>¶
休言此是天涯¶
　　予今春多入城戱作村裏来絶句村裡来¶
　　是蛱蝶名滕王所畫者¶
蝴蝶催花一夜開却愁春盡重徘徊我身亦使¶
滕王恨日日随渠春裏来¶
　　依韻和蔡天啓任四明絶句三首時暫来¶
　　四明便還丹陽頗不樂此後篇為四明觧嘲¶
行盡三江失所誇便教信美豈吾家却囬楊子¶
江頭去㸔種瓜洲子母瓜¶
<pb:KR4d0104_SBCK_006-9b>¶
眞隱閑從鄮縣来三山仙蘂眼中開此身自有¶
華陽洞肯學東陽歎老槐¶
未識凉風寶殿西寧驚海角有遺黎玉筝無日¶
嘗瑶柱金馬何人賞木犀(州之珍/二物明)¶
　　見諸公唱和暮春詩軸次韻作九首(是鄧/唱首)¶
(平/掾子)¶
何䖏留春意欹殘燭半紅栁斜雙舞破花落獨¶
書空𣣔作經年别先驚昨夜風烏衣多勝㮣此¶
際恨難窮那識春將暮山頭躑躅紅潮生芳草¶
<pb:KR4d0104_SBCK_006-10a>¶
逺鳥㓕夕陽空烏賊家家飯槽舡面面風三吳¶
窮海地客恨極難窮歎惜芳菲盡香腮越女紅¶
簾垂啼鳥散鏡掩舞鸞空梅豆嬌含雨蓴絲懶¶
倚風高歌君輩在老子柰途窮留春留不得怯¶
去舞衣紅那惜河陽暮唯驚洛浦空丹成人奔¶
月金就鶴乗風此恨何能已盧郎百計窮五字¶
留春句如開蜀錦紅幽香知不滅宿恨望来空¶
婉娩能揮日綢繆擬割風江淹方思苦(御名/今上)莫¶
道才窮春殘留幾日越女笑蚕紅江盡愁何盡¶
<pb:KR4d0104_SBCK_006-10b>¶
牀空夢不空鷰多知近海蝶少為饒風底事吟¶
詩健吟詩正待窮芳草揺輕碧薔薇著小紅肯¶
嫌桃葉薄(事/王家)只恨栁枝空夢斷三千里愁生¶
五両風四時顧家好作底却言窮上苑群芳外¶
娑羅二月紅妖饒秦女妬淡蕩越江空敢夢鵷¶
鸞侣徒披草木風傳家緗帙在百巧愧千窮令¶
公頭皓白執拂妓殷紅綺席千觴醉芳塵一夕¶
空顚狂援北斗飄蕩怨東風得意傷春甚癯儒¶
况路窮¶
<pb:KR4d0104_SBCK_006-11a>¶
　　秋日有感因誦王元之送文元公詩云追¶
　　思元白在江東不似晁丞今獨歩之句戱¶
　　作¶
三吳山水喜秋風白蟹青蝦甬水東獨歩晁丞¶
孫子到誰憐憔悴衆人中¶
　　引伴宣事惠詩六首過有襃稱且及其叔¶
　　子文之舊輙次韻為詩¶
白髪蕭條到海濵秋風邂逅故園人三千紅錦¶
巧為帳百萬黄金肯買隣漢節陸離驚逺俗商¶
<pb:KR4d0104_SBCK_006-11b>¶
歌窈窕會相親男兒躍馬横戈志收入詩壇更¶
絶塵¶
一世凄凉朋友恨九原涕泪嵗時深逢君苦自¶
傳家法頋我寧堪話此心却喜雞鳴藏䴡句遥¶
㸔鳳閣散層隂幾多故舊問衰悴説似羸師不¶
足擒¶
　　九日戲作¶
無高可登無節序無菊與泛無酒罇歸計知時¶
凌海岳傷心成醉迷乾坤冥冥煙雨飜愁思急¶
<pb:KR4d0104_SBCK_006-12a>¶
急風霜若苦言安得北人来見我會湏莫出水¶
東門¶
　　偶見司馬公休陳無已書簡感舊作絶句¶
卓行高文司馬陳當年簡牘拂埃塵身名蹔振¶
乆青冡見在凄凉海畔身¶
　　書事呈中令長老¶
憶昔中華年少壮相逢海角意何如驚人老境¶
便如此還解同嘗橄㰖無(多凍死結實最遲自/師云去嵗大寒花木)¶
(之因效張司業体作/此三十年後始恐有)¶
<pb:KR4d0104_SBCK_006-12b>¶
　　枕上作¶
年華又已暮客恨更難裁寒鴈背潮去鐘聲隨¶
雨来離騷今我讀時命昔人哀但喜歸期近寧¶
論白髪催¶
　　有感¶
天邉鴻鴈會高飛白髪婆娑敢庶幾哭子泪乾¶
心尚折還山計就事仍非交逰幾䖏聞捐玦嵓¶
阜何人自採薇海角再逢殘嵗雨懶將梅葉洗¶
征衣¶
<pb:KR4d0104_SBCK_006-13a>¶
　　書懷二絶句¶
老境才来便輙留龍門勝韻去悠悠此懷京洛¶
愁無限更對滄江煙雨愁¶
古木江亭懶不開書空自笑興悠哉蒼苔一徑¶
淺深遍知道無人向此来¶
　　疊後¶
病眼終朝更懶開難輸心曲語悠哉從教苔徑¶
無人到日日潮聲自上来¶
　　年年至日常為客¶
<pb:KR4d0104_SBCK_006-13b>¶
年年至日常為客只此凄凉似古人忍傍寒江¶
望京國難將旅鴈與心親天涯誰觧觀雲物弟¶
輩遥憐面玉宸自料眀年猶俗駕南京不到到¶
西秦(東秦/一作)¶
　　無那¶
無那客愁飜作樂尋常閉目暫時開沉沉月向¶
波心出渺渺人從天際来莫道一山無積雪誰¶
家千樹落寒梅洛陽故舊吾憐汝愁絶終朝泥¶
酒杯¶
<pb:KR4d0104_SBCK_006-14a>¶
　　次韻和周大書事絶句¶
終日寒齋咏小招故人軒檻俯谿橋可憐不得¶
宣城郡白日消来恨未消¶
　　無題¶
身世何如薦福碑浮沉聊學弄潮兒清風一日¶
令心盡黄卷三冬謾手披夢寐無煩征錦段笑¶
談誰敢犯湯池周侯鳳德寧减少所謂春陽或¶
减之¶
　　鄧掾知言再和暮春詩見視過形推奬有¶
<pb:KR4d0104_SBCK_006-14b>¶
　　意論詩報作三首¶
駘蕩殘春恨霞餘散綺紅逰絲能四塞落葉劇¶
三空思苦𣣔留夜愁多却喜風叅軍眞俊逸好¶
是念文窮君侯哦苦淡雅不愛深紅冷眼㸔春¶
盡愁腸𣣔海空近尋山谷體逺到建安風只恐¶
妨高歩令君似我窮江左多才士君詩醉玉紅¶
幾篇愁客恨九畹任春空便𣣔傾家釀誰知出¶
谷風劉楊名一代可惜義山窮(梨園伶人作一/西崑體方盛時)¶
(縷甚云近日為人偷盡/窮士云是李商隱襤)¶
<pb:KR4d0104_SBCK_006-15a>¶
　　荅恂闍黎乞漿¶
白頭破褐恂闍梨硬白高談豈昜知却喜粟漿¶
如北客從教薄相笑無竒¶
　　謝錢掾¶
論思獻納方自代海舶鮹人豈識渠長嘯清風¶
含雪語憐儂不解讀新書¶
　　江暮¶
何能浣客愁長夏暮江頭嵐逺疑無象潮平似¶
不流湏臾雲送雨蕩颺鳥隨舟明年北歸去談¶
<pb:KR4d0104_SBCK_006-15b>¶
話未應休¶
　　江上獨坐¶
少時曾識京華樂老得江山懷抱開風月不談¶
辜此夕恨隨潮去與潮囬¶
　　偶書¶
京華可望無髙樓聞道故人多白頭此身却似¶
城東桺惜别傷離不自愁¶
　　秋¶
長年何事不悲秋今日天涯愁復愁故國老槐¶
<pb:KR4d0104_SBCK_006-16a>¶
空寂寂半天歸鴈自悠悠故知庾信多清泪何¶
事陶潜亦白頭前日家人帶楸葉求身强健更¶
何求¶
　　西風¶
秋風幾日過秋闗直訪畸孤海上山為報故山¶
都是舊可憐留滯不知還¶
　　因誦張司業無事焚香坐有時尋竹行之¶
　　句擬其體作¶
寂寞江邊舍欹斜架上書焚香一童子尋竹衆¶
<pb:KR4d0104_SBCK_006-16b>¶
雞雛更甚昔人懶寧論今世踈但慚為吏在不¶
得跨鯨魚¶
　　自詠¶
㯶籬蕉落貯秋隂睡足蕭然學越吟懶似嵇康¶
初不鍛閑於陶令更無琴兒童亦習南朝事風¶
月應憐北客心五世圖書幸相逐鬢毛未許雪¶
霜侵(習南朝事自煑蓴羮學取魚/陸龜䝉憶嵩山詩云如今却)¶
　　江亭晚望¶
秋色日駸駸江亭敞宿隂殘霞沉浦口新月出¶
<pb:KR4d0104_SBCK_006-17a>¶
波心客恨此時薄㱕懷晚嵗湥鄰僧數來往未¶
肎愧南金¶
　　興盡¶
興盡未㱕增寂寞却嗟初興到江城春愁不逐¶
楊花散秋恨還同桂影生孤學敢期人晤語危¶
檣何事日崢嶸弟兄逰宦俱還舍朝馬驂驔禁¶
漏聲(朝奉俱還昭德/十弟通直三弟)¶
　　偶作二首¶
病目書滛歇江干絶往来不才寧嫁樹有意尚¶
<pb:KR4d0104_SBCK_006-17b>¶
移山玉府書名乆南山種豆閑只應終夜氣不¶
共鬂毛斑聞道花都發狂風故作讎春心先自¶
薄客恨更難収不免飢寒甚永同埋璸休何須¶
問詹尹雅意在丹丘¶
　　有感¶
吏隱兩非空百感塗窮浪跡亦何哉波濤逺引¶
月華去風雨常將月色來孤學有誰同慷慨獨¶
愁無地重徘徊謾談景德祥符際幾許辭源賦¶
八哀¶
<pb:KR4d0104_SBCK_006-18a>¶
　　戲呈通叟年兄索其近詩¶
歸期若可數何事此時情春色雨中盡客愁天¶
際生離騷煩爾傳月旦莫余評早韭周妻厭因¶
因不肯鳴¶
　　落花學義山¶
春来脉脉去輪囷滿地飛英委玉塵荀令香殘¶
端有意石家錦碎更堪珎目成霄漢星前石膓¶
斷驪駒掌上人我乆飄零本憔悴為君今日恨¶
輪巾¶
<pb:KR4d0104_SBCK_006-18b>¶
　　花開未幾忽已盡落戲作¶
天涯花信誤心期狼藉紅殘只徃時怪底小憐¶
渾不睡夜深惆悵夢周師¶
　　通叟年兄視以栁侯廟詩三首輙亦有作¶
　　所謂增来章之美也¶
平昔栁侯廟拾君詩興餘帝閽誰掌制天歩此¶
貞符敢恨初沉佩惟慙再索車羅池聊自戲况¶
復已榛蕪何䖏乗駒去空庭荔子垂韓詞方走¶
奠栁廟乆徂飢既恨謀身誤仍嗟報國隳羅池¶
<pb:KR4d0104_SBCK_006-19a>¶
便如此不復問愚池當世容䜛賊他年柰我何¶
文編興舊學(晏公廼大僃/子厚文集因)詩價重東坡(前無賞/公之詩)¶
(始之/者自東坡)木檞開能幾子規啼謾多羅池碑字¶
㓕猶觧徹庭莎(石徹我庭中莎/子厚詩云違爾澗底)¶
　　　贈栁三觧¶
莫道垂楊管别離與春離别自依依若教兼有¶
征人恨只恐鴉兒不肯歸¶
海角那知有宫栁故園春思尚依依可憐風韻¶
去人逺一日花開天際飛¶
<pb:KR4d0104_SBCK_006-19b>¶
桃李那知楊栁恨故時風雨不依依自從彭澤¶
無人後青眼雖開心事非¶
　　　悠悠¶
悠悠知作吏泯泯送年華勉强對殘客慇懃惜¶
落花真行慚不聖潮汐恨空賖却怕梁園去家¶
人問海涯¶
　　　題明王打毬圖¶
閶闔千門萬户開三郎沉醉打毬囬九齡已去¶
韓休死無復明朝諫䟽来¶
<pb:KR4d0104_SBCK_006-20a>¶
　　　從教¶
從教病著探葵减未放愁攻白髪添欲看落花¶
時入戸風高盡日不垂簾¶
　　　何事¶
何事千憂自惘然且看節物異鄉邉鶯来昨日¶
猶多吃栁到今朝第幾眠上已清明徒頡頏(日/二)¶
(明/清)流觴蹴踘豈周旋故知白髪因渠得忍更貪¶
愁憶徃年¶
　　　還諸君唱和雪詩次韻作二首¶
<pb:KR4d0104_SBCK_006-20b>¶
蕭散人間阮始平輕盈雲外董雙成飛英試比¶
休争䴡連璧驩言與共明黄竹異時徒思苦幽¶
蘭同調得心傾何湏㶚岸蹇驢夜更學幽人老¶
婢声¶
胷中磈磥若為平今日相如雪賦成廣野喜逢¶
三得白高山真遇四邉明瑶音頋我何能和玉¶
色煩君幾見傾形穢由来慚獨目自憐猶識佩¶
環声¶
　　　咋舌¶
<pb:KR4d0104_SBCK_006-21a>¶
咋舌何堪妾一鳴三年如夢寄江城春江細雨¶
添清思漸近歸期更有情¶
　　　暮江¶
南朝勝韻此間無醉本蘭亭强學書人物本朝¶
還可恨誰傳燕老暮江圖(黜此景/疑燕公必甞)¶
　　　自和因思國史燕穆之傳稱其知明州¶
　　　革輕悍闘争之俗及今海潮圖作¶
燕公未肯祖虛無悍俗歸仁舉國書莫道邦人¶
都背德壁間猶有海潮圖¶
<pb:KR4d0104_SBCK_006-21b>¶
　　　欲談¶
欲談無應莫吾容悔不居身可否中盡日小齋¶
何所樂芭蕉冝雨竹冝風¶
　　　王順之得子寄二絶次韻報之¶
賔客能談少傅兒海中仙果得生遲自今一落¶
人間後即見新枝壓舊枝¶
茂弘不用長年悲淮水東流本與期一日名駒¶
驚俗眼奔雲老驥敢言哀¶
　　　水仙¶
<pb:KR4d0104_SBCK_006-22a>¶
水仙踰月駐芳馨人物誰堪眼共青白傅有詩¶
皆入律腥鹹声裏亦湏聴(事其白詩)¶
　　　春初¶
春初未有象幽興一何深細雨能輸酒輕風不¶
隔琴無煩問北信且强學南音白髪寕欺客愁¶
来䖏䖏侵¶
　　　風雪¶
風雪三冬北江潮二月時恠今阿那事不得作¶
春詩¶
<pb:KR4d0104_SBCK_006-22b>¶
　　　病目作近体詩五首¶
病目經旬作夢中只應天意欲教慵詩成願作¶
瞎太祝位極恥為盲老公不用千憂徒盡足何¶
妨一笑謾書空頗不如喜見人志好在春来六¶
六峰¶
何事蘭成酷愛愁借愁為樂揔冝休天涯二月¶
無新曆京國三年誤舊逰忽接家書迷逺近欲¶
為客難却沉浮道人猶喜頻相遇話盡丹丘更¶
虎丘¶
<pb:KR4d0104_SBCK_006-23a>¶
江頭未省逢春事風雨朝朝夜夜深皎絜一生¶
餘白髪辛勤百計只丹心不疑鄭黙世能怨敢¶
恨虞翻論所侵明日逢人添俛首會催歸興到¶
山林¶
沉沉何䖏有春柔目極無垠風雨秋底事湏登¶
七尺劔要當自掖千金裘圖書　愧黄絹桃¶
李縱開嘲白頭事與願違冝冺冺願違於事更¶
悠悠¶
愁極猶知吾道尊尚煩幾許北堂萱善人在疚¶
<pb:KR4d0104_SBCK_006-23b>¶
鄉評减老物可憎天意存謾使楚囚臨澧浦難¶
教漢使識河源著書昔日年猶少老意今朝欲¶
絶言¶
　　　惜春¶
待得鶯来花已落断難料理謾咿嚘便如前哲¶
亦非敵八斗才當萬斛愁¶
　　　春色¶
春色真無頼覊人自慨慷鶯能嘲客語花解笑¶
人忙腰衱休含睇欄干枉断腸明當元幾日何¶
<pb:KR4d0104_SBCK_006-24a>¶
䖏有流觴¶
　　　贈道光¶
老僧講罷結茅廬憶昔鳴琴着意餘一曲風前¶
三百遍十年不作作如初¶
　　　即事¶
自言愚似醉休道醉如愚不恥小盤食寕慙掘¶
筆書九原懷徃泪萬里夢同途政恐能知我何¶
妨更罵予¶
　　　感舊寄上芸叟侍郎¶
<pb:KR4d0104_SBCK_006-24b>¶
於越茫茫覊旅乆函秦落落笑談中曲江煙月¶
新春夢寒食人家故國風此際一罇曾邂逅他¶
時相見更從容丈人筆力知强健何事書来不¶
吐虹¶
　　　寄韓君表¶
别離何用愁天涯塵世来由百感賖白雪恨難¶
逢栁絮東風悔不識梅花詩書異户余何有將¶
相同時君莫誇聞道近還思卜築好来嵩少共¶
煙霞¶
<pb:KR4d0104_SBCK_006-25a>¶
　　　感舊¶
林梢接手百花浮昔與王孫倚小楼風物無情¶
常自若男兒何䖏不堪愁蘭成只憶江南老丞¶
相難忘洛下㳺今日天涯送春淚不堪更為種¶
瓜侯¶
　　　偶見張天貺奉議書䇿後題䟦感舊作¶
　　　絶句¶
軒軒衆藝張天貺翰墨悲凉二絶餘今日無人¶
知姓字史官他日若為書¶
<pb:KR4d0104_SBCK_006-25b>¶
　　　春盡¶
春盡天涯恨最長啼鶯不識紫㳺韁空驚緑葉¶
成尖髪何䖏殘英伴落妝¶
何曾有夢到瑶池但見狂風落海陂簾外飄英¶
紛不識誰人尚復憶辛夷¶
　　　恨同¶
恨同枉陼頻潮汐情與㳺絲闘短長垂釣蛮童¶
縁底泣難将心事問何郎(垂釣泣/何遜詩云蛮)¶
　　　二十六弟寄和江子我竹夫人詩一首¶
<pb:KR4d0104_SBCK_006-26a>¶
　　　愛其巧思戱作二首¶
莫愁嫵媚主人盧纎盾交竿巧得模緑粉敢争¶
紅粉䴡魚軒休比鶴軒踈女英謾對湘君泣子¶
政徒青天禄書夾滕得名何不韻秋来卧病竟¶
何如(膝詩云最冝秋一室偏與病相當/今竹夫人唐人謂之竹夾膝陸龜䝉竹)¶
寥寥故國謾玄盧(孤竹國/玄盧二水在)内子可憐殊不¶
模擬比封君寕有實欲為節婦亦何踈且休深¶
妬斫桃樹枉是多愁織錦書貧士一妻常不飽¶
更煩&KR1018;謫幾人如(斫去其樹出妬記/阮宣武歎美桃花妻便大妬)¶
<pb:KR4d0104_SBCK_006-26b>¶
　　　復次韻寄子我四首¶
柴門僅付一寒盧不内不妻深有模每與篔簹¶
同繾綣好来箕箒共蕭踈謝娘莫道能聮句鄭¶
婢無煩亦讀書前日㛹娟今不見頭槌眼臼却¶
能如(醜婦賦曰两眼頁如臼又曰頭如研米槌)¶
何湏晚嫁獨傷盧雲母無媒自納模紅断美人¶
情不競雨回神女分還踈敢同孫夀巧爲態頗¶
稱江淹懶著書歎息火籠俱䴡貭當年風韻本¶
何如(凌雲/范靖婦竹火籠詩云徒嗟令䴡貭豈念昔)¶
<pb:KR4d0104_SBCK_006-27a>¶
當年配馬莫謿盧今日化龍還寑模麈尾雖長¶
君不妬搔頭謾短我能踈夜寒青女難携手海¶
濶麻姑肯寄書五色筆歸空婉娩幽篁殘夢自¶
常如¶
汾陽勲業重彤盧凉霍同封不世模貧士豈知¶
燕玉暖幽眠莫共膩香踈從容恥與石為弟寤¶
寐欣逢仙降書若是雙流參六貴錦圍繡被又¶
焉如¶
　　　次韻和韓君表懷歸見寄¶
<pb:KR4d0104_SBCK_006-27b>¶
旅夢何為喜别嵩移雲當日自栽松公孫勲業¶
忽垂意逋客煙霞豈不容笑語若同逰下澤雞¶
豚亦共卧高舂莫誇有力先歸去恐愧朝蟬與¶
暮虹¶
　　　留别延慶明智¶
傍海嗟為客傾心欣所知煙霞威鳳老岐路断¶
猿悲夢亦西方近談休南本遲(槃經/公乆欲講湼)行¶
行招隠意嵩岫觧相思¶
　　　余寄和冲弟竹夫人詩并寄子我六首¶
<pb:KR4d0104_SBCK_006-28a>¶
　　　後征其類自貺¶
風流何䖏有崔盧委曲此君為我模草夢枕仙¶
幽意在燭奴燈婢故情踈偶人飄蕩泥何恨居¶
士神通木謾書葉可作冠聊復爾恨為如意亦¶
何如¶
　　　還通叟年兄詩巻¶
白頭從事未抛詩無奈才何復苦飢我易吟愁¶
歸樂土囙君腸断鄴中詩¶
　　　謝景脩惠洞庭春色¶
<pb:KR4d0104_SBCK_006-28b>¶
洞庭春色何年賦越國王孫幾種愁今日忽親¶
鸚鵡杓當家餘韻落芳洲¶
　　　贈童子蚍蜉¶
拂拭方山帽安排一複巾春秋書滿架整整莫¶
因循¶
　　　荅童¶
何敢愛筋力無劳戒勵重但當知諱字聞説是¶
邪中¶
　　　題畫扇¶
<pb:KR4d0104_SBCK_006-29a>¶
秦秦何䖏樂獨自託孤枝玉粒知無分清風也¶
自戱¶
　　　寄昭德兄弟¶
莫言無合亦何傷旅雁卑飛怯稻粱南畆荒蕪¶
嵩少逺却来檝口祭勾芒¶
甬東覉旅情何託江北蒼芒恨不收静夜櫓声¶
来枕上猶疑身在木蘭舟¶
　　　哭程伯威¶
程子音書嵗月賖幾年泉下始咨嗟孤忠曾奏¶
<pb:KR4d0104_SBCK_006-29b>¶
三千牘絶藝寕論十四家白髪父號無淚絶青¶
箱兒恨有塵遮人生到此成何事第二碑成亦¶
謾誇¶
　　　觀明道先生桃花菊詩作¶
歎息天工暫醉時重陽物色艶陽姿便生春思¶
兼秋緒當日董生冝一窺¶
　　　叠前¶
董生今日窺園圃幾許傷心涕淚垂金令不行¶
呈木怪無端災異樂哀為¶
<pb:KR4d0104_SBCK_006-30a>¶
　　　題大年関路逢僧圖¶
関深覉思滿風断緑隂單一遇空門侣那知行¶
路難¶
　　　次韻任伯再領宗學長句¶
幾重墨守豈難攻歎息儒珎亦(未/一作林)易窮轇¶
轕八紘騒逺邇凄凉一代賦幽通喜君再戴長¶
安日頋我頻驚沙朔(漠/一作沙)風莫恨官曹太清¶
冷宫花時醉上林中¶
　　　又和西㨗¶
<pb:KR4d0104_SBCK_006-30b>¶
西州五帥議多攻决策曾門利不窮今日一乗¶
能必取異時重譯要皆通明光喜霽甲兵雨沙¶
磧恩揺草木風自頋腐儒何所補騎猪難在虎¶
狼中¶
　　　赴鄜州京鄭間途中作¶
園林葉落丹丘逺坂路霜寒白髪侵不是関西¶
將家子也無詩思著秦音¶
　　　頃客觧梁有詩云中條山下讀周易定¶
　　　是前身関子明是時頻與張芸叟侍郎¶
<pb:KR4d0104_SBCK_006-31a>¶
　　　通書亦嘗寄此詩呈視今再過此郡遇¶
　　　芸叟之客王六東起感懷而作¶
坂路十年塵坱身不知何事徃来頻敢言上國¶
非吾土自許中條是故人志在韋編徒寡與人¶
亡陸海謾多珍龍門有客暫相值頗話年亦苦¶
辛¶
　　　河中府追懷亡二兄及思永興十二弟¶
表裏山河季布州我家兄弟憶同逰芸香寂寞¶
空青冡(守此郡/二兄學士甞)絳帳飄零欲白頭(為此郡/十二弟)¶
<pb:KR4d0104_SBCK_006-31b>¶
(授/教)覉旅即今無好語登臨自古有高楼頗聞酬¶
唱西巖在闕里諸孫添我愁(毅甫提㸃刑獄多/兄弟在此郡時孔)¶
(和/唱)¶
　　　河中戱作絶句¶
人物英雄異姓王山河生氣尚光鋩可憐只解¶
誇佳䴡花落春空更断腸¶
　　　塗中¶
十年未就歸山計一日飜為保障翁無奈征衣¶
中散虱可堪行道庶人風悠悠秦晋山河在漠¶
<pb:KR4d0104_SBCK_006-32a>¶
漠金張冡墓空囬首江湖二三子長亭寒夢亦¶
匆匆¶
　　　塗中寄高仲詔¶
飄零誰惜别不賦送行詩獨有悲秋客難忘上¶
壠時素心慚錦段清淚濕瓊枝塞馬寒来健夫¶
君莫我思¶
　　　過荆軻塜四絶句¶
過華踰河勢北傾何人来此葬荆卿千金匕首¶
安知在易水寒来尚有情¶
<pb:KR4d0104_SBCK_006-32b>¶
太子當年計不踈虎狼有劒断頭顱逡廵不血¶
荆軻手自要輼輬費鮑魚¶
刺客傳中軻絶倫後来尫怯寂無人秦人更甚¶
燕人恨不塟燕䑓留塟秦¶
貫日白虹可奈何書生容易笑荆軻美新伾黨¶
臨遺冡慚愧絶無狐兎過(同罪軻非太史公意/楊子雲栁子厚皆雷)¶
　　　將至鄜州¶
平生心迹笑元龍今日城邊比蔡邕豈是白頭¶
著書地聊當涕泣自從容¶
<pb:KR4d0104_SBCK_006-33a>¶
　　　初至鄜州見月¶
此是鄜州月人間應更無欲垂(無窮/一作)清夜淚桂¶
影莫扶踈¶
　　　延安江漢堂上懷范五丈龍圖堂是五¶
　　　丈所建¶
煌煌斗柄垂南北浩浩斯人江漢堂横吹三川¶
秋月逺雅歌九姓暮天長頗間病後精神好最¶
是秋来飰食强誰識得名因伯氏飛鴻送盡更¶
茫茫(堂名本是亡兄无咎扵慶州所命)¶
<pb:KR4d0104_SBCK_006-33b>¶
　　　自延還鄜懷京師親舊¶
羇旅無歸不自任重重白髪巧相尋扁舟前嵗¶
江湖客匹馬今朝関塞心攬古豈無王覇畧窮¶
途只有短長吟故人憔悴多如此誰觧多情送¶
好音¶
　　　行縣塗中讀栁子厚詩¶
征衣窮塞暮冬時讀盡龍城太守詩若使平生¶
詩盡在濯纓無淚為君垂¶
　　　直羅縣三絶句¶
<pb:KR4d0104_SBCK_006-34a>¶
縈回頡頏亂山阿目眩心揺到直羅待得羅川¶
平直處晚來荀令恨如何¶
人生不合出都城百坂干坡異縣情勃勃當年¶
聖人道如今孤兔不勝行(㪍㪍御路也㪍㪍毎/縣有聖人道乃赫連)¶
(聖稱/事必以)¶
羗管戎歌亦闘新長官家勢洛陽人相逢且覓¶
山絶好莫話銅駝金谷春(史令君謨洛人)¶
　　　送春¶
雨裏花開過愁中㷼到遲一春都寂寞不作送¶
<pb:KR4d0104_SBCK_006-34b>¶
春詩¶
　　　葉善養寺簿嘗為鄜州從事有詩相送¶
　　　予至鄜作寄¶
夫君舊逰地圁洛我盤桓旅夢朱絃断荒山白¶
髮寒文高驚小阮(翰符寶/其猶子内)逹晚在長安得慰¶
相思處瓊瑶落手看¶
　　　席上有唱歐公送劉原甫辭者次日又¶
　　　有唱東坡三過平山堂詞者今聫續唱¶
　　　之感懷作絶句¶
<pb:KR4d0104_SBCK_006-35a>¶
龍門不見髩垂絲莫唱平山楊栁辭縱使前声¶
君忍聽後声惱殺木腸兒¶
　　　山城聞笙簫思　靈芝宫事作¶
笙簫婉孌落人間目極靈芝宫不還猶喜遺音¶
吾獨識且教明月住空山¶
　　　復入鄜城南門¶
南走京洛道嬴驂到却囬只應如幕燕自有社¶
相催¶
　　　過漢武望仙宫在鄜寺之西三絶句¶
<pb:KR4d0104_SBCK_006-35b>¶
¶
海外求仙事渺茫却煩鶴駕訪劉郎修門自有¶
偷桃客好試低眉問帝鄉¶
山下時時聞鳳簫山中處處得蟠桃劉郎仙去¶
何難事不用飛樓百尺高¶
黄金無限不須成欲塞河流要負薪誰識望宫¶
裏事只因蕩漾阿嬌春¶
　　　用仙宫鋪壁上諸人韻作¶
香霧漫空玉作塵五龍雙鳳細扶輪君王不得¶
須㬰語只有輪䑓哀痛身¶
<pb:KR4d0104_SBCK_006-36a>¶
　　　塗中依韻和高主簿完翁見贈長句(乃/高)¶
(早休官/使君之客)¶
孤宿孤江嗟婉娩窮冬殘夜認璿璣乗槎邂逅¶
関心切舒錦綢繆到眼稀豈有梧桐留鳳食端¶
愁霰雪犯狐衣秦楼老去應多可好聴吳儂緩¶
緩歸¶
　　　再和(留連/梁/帝詩云人生行樂耳何䖏不)¶
人生行樂留連耳何用千鍾貯寶璣主簿休官¶
如習早使君下榻似陳稀已看燕寢玉如意更¶
<pb:KR4d0104_SBCK_006-36b>¶
聴雕梁金缕衣(甚妙/徒君家歌喉)莫道塞垣風景悪¶
開花何䖏侍郎歸¶
　　　又和¶
客子吟哦聊遣悶敢將魚目報珠璣寒来何事¶
水流急愁裏更堪人住稀使我難忘麋鹿性多¶
君已棄芰荷衣山齋永夜冝清話莫只山公倒¶
載歸¶
文集巻第六¶
<pb:KR4d0104_SBCK_006-37a>¶
