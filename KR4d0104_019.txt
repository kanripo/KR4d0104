# -*- mode: mandoku-view; -*-
#+TITLE: 嵩山文集
#+DATE: 2015-09-12 00:26:50.043863
#+PROPERTY: ID KR4d0104
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB08n0648-019嵩山文集-卷十九.
<pb:KR4d0104_SBCK_019-1a>¶
文集卷第十九¶
　　嵩山景迃生晁説之字以道一字伯以¶
　傳¶
　　揚雄别傳上¶
揚雄字子雲蜀郡成都人也周幽王封宣王子¶
尚父于揚&KR0197;曰揚侯其後并于晋河東揚侯子¶
孫遂以揚為氏雄本晋之揚自其五世祖季徙¶
諸蜀雄少而簡易清净好古斈從同郡𫿞君平¶
逰顧尚好辭賦宗司馬相如甞嘆曰長卿賦不¶
<pb:KR4d0104_SBCK_019-1b>¶
從人間来其神所至耶&KR0004;相如與枚乗孽子臯¶
　　　思敏疾相如頗淹遲有以二人問者雄¶
曰軍旅之際戎馬之間飛書馳檄用枚臯廊廟¶
之下朝廷之中高文大冊用相如然帝於辭賦¶
自俊㨗亦苦相如之艱甞謂相如曰以吾之速¶
易子之遲可乎相如曰于臣則可未知陛下何¶
如耳盖相如亦自謂有所短而雄之論乃如此雄¶
甞作縣邸銘王佴頌階闥銘成都城四隅銘蜀人¶
有楊荘者爲郎誦之于成帝成帝好之以爲似¶
<pb:KR4d0104_SBCK_019-2a>¶
相如雄遂以此淂見待詔承明之庭時永始四¶
年也雄年四十矣帝方以正月郊祠甘泉詔雄¶
賦甚遽雄蒼猝應詔其賦極瓌瑋盡諷戒之義¶
乃三月帝帥羣臣横大河凑汾隂以祀后土雄¶
又作河東賦以帝好廣宫室又作子虚賦以諷¶
戒帝多玩書善雄賦頌出入逰獵雄必從十二¶
月帝縱胡人羽獵雄因作羽獵賦雄既待詔&KR0010;¶
餘給事黄門為郎後一嵗帝又命雄作繡&KR0024;靈¶
莭龍骨之銘詩三章帝淂之喜甚當時之語曰¶
<pb:KR4d0104_SBCK_019-2b>¶
玩子雲之篇章樂于居千石之官西𦍑嘗有警¶
帝思將帥之臣追羙趙充國詔雄即未央宫充¶
國圖𦘕為頌綏和元年秋帝大誇胡人多禽獸¶
復幸長楊縱胡客大校獵雄復作長楊賦上之¶
比以諷帝雄為郎時自奏少不淂斈而好沈博¶
絶䴡之文願不受三嵗之奉且休晚直事庶淂¶
肆心廣意以自克就有詔可不奪奉令尚書賜¶
筆墨錢六萬淂&KR0026;書于石渠時京師班嗣者右¶
曺中郎將逰之子顯名當世逰甞賜秘書之副¶
<pb:KR4d0104_SBCK_019-3a>¶
而嗣為人好賢從雄逰䧺由是内外之書無不¶
&KR0026;矣然非聖不好也時人稱雄曰西道孔子有¶
張子俟者問沛郡&KR0074;譚曰楊子雲西道孔子乃¶
貧如此譚曰子雲亦東道孔子也昔仲尼豈獨¶
為魯孔子而不能為齊椘聖人耶王公子亦問¶
子雲于譚譚曰漢興以来未有斯人雄雖甚貧¶
而輕財𢙣利無所事于世作逐貧賦以自見曰¶
揚子遁世𩀌　獨䖏左隣崇山右接曠野隣垣¶
乞児終貧且窭礼薄義弊相與群聚惆悵失志¶
<pb:KR4d0104_SBCK_019-3b>¶
呼貧與語汝在六極投棄荒遐好為庸卒刑戮¶
是加匪惟㓜稚嬉戯土沙居非近鄰接屋連家¶
恩輕毛羽義薄輕羅進不由徳退不受呵乆為¶
滯客其意若何人皆文繡余&KR0260;不完人皆稻粱¶
我獨藜飡貧無宝玩何以接&KR0172;宗室之宴為楽¶
不槃徒行&KR0018;賃出䖏易以身服百役手足胼胝¶
或耘或耔霑躰露肌朋友道絶進官&KR0466;遲厥咎¶
安在職汝之為舎汝逺竄崑崙之顛尔復我隨¶
翰飛戾天舎爾登山巖穴隠藏尔復我随陟彼¶
<pb:KR4d0104_SBCK_019-4a>¶
高岡舎尔入海汎彼栢舟尔復我随載沉載浮我¶
行尔動我静尔休豈無他人從我何求今汝去¶
矣勿復乆留貧曰唯唯主人見逐多言益嗤心¶
有所懐願淂盡辭昔我乃祖崇其明徳克佐帝¶
堯誓為典則圡階茅茨匪彫匪餙爰及季世縱¶
其昏惑饕餮之群貪冨苟淂鄙我先人乃傲乃¶
驕瑶䑓瓊室華屋崇高㳅酒為池積肉為崤是¶
用鵠逝不踐其朝三省吾身謂予無諐䖏君之¶
家福禄如山&KR0111;我大徳思我小怨堪寒堪暑少¶
<pb:KR4d0104_SBCK_019-4b>¶
而習焉寒暑不忒䓁夀神仙桀跖不顧貪𩔗不¶
干人皆重蔽子独露居人皆怵惕子獨無虞言¶
辞既罄色厲目張攝齊而興降階下堂誓將去¶
汝適彼首陽孤竹之子與我連行余乃避席辭¶
謝不直請不貳過聞義則服長與尔居終無厭¶
極貧遂不去與我逰息哀帝時丁傅董賢用事¶
人皆媚之以貴冨雄独安于郎署而大覃思渾天¶
或者信蓋天之斈詆渾天雄乃彂八難難蓋天¶
以通渾天云日東行循黄道晝中規牽牛距北¶
<pb:KR4d0104_SBCK_019-5a>¶
極北百一十度東井距北極南七十度并百八¶
十度周三徑一二十八𪧐周天當五百四十度¶
今三百六十度何也春秋分之日正出在夘入¶
在酉而晝漏五十𠜇即天蓋轉夜當倍晝今夜¶
亦五十𠜇何日入而星見日出而星不見即斗¶
下見日六月不見日六月北斗亦當見六月不¶
見六月今夜常見何也以蓋圖視天河䖏斗而¶
東入狼狐間曲如輪今視天河直如繩何也周¶
天二十八𪧐以蓋圖視天星見者當少不見者¶
<pb:KR4d0104_SBCK_019-5b>¶
當多今見不見䓁何出入無冬夏而兩𪧐十四¶
星常見不以日長短故見有多少何也夭至高¶
地至卑日託天而旋可謂至高縱人目可奪水¶
與景不可奪今從高上山以水望日日出水下¶
影上行何也視物近則大逺則小今日與北斗¶
近我而小逺我而大何也視蓋撩與車輻間近¶
杠轂宻益逺益疎今北斗為天杠轂二十八𪧐¶
為天撩輻以星度　天南方次地星間當数倍¶
今　宻何也時独&KR0074;譚信雄斈雄與譚甞同奏¶
<pb:KR4d0104_SBCK_019-6a>¶
事待報坐西廊廡下以寒暴背雄語譚曰蓋天¶
以天如推磨石轉而日西行者其光景當照此¶
廊下稍而東耳不當拔出去拔出去是應渾天¶
法渾為天之真形于是可知雄按渾天著書曰¶
大𤣥曰𤣥也者兼天地人之道而天名之或曰¶
述而不作𤣥何以作雄曰其事則述其書則作¶
或曰𤣥何為雄曰為仁義或曰孰不為仁孰不¶
為義雄曰勿雜而已矣雄于𤣥用思甚苦甞夣¶
吐白鳯集𤣥上乆之而㓕或曰無為自苦故難¶
<pb:KR4d0104_SBCK_019-6b>¶
傳當時儒士劉歆張竦軰雖與雄善独于𤣥弗¶
好也雄知時人所好在彼不在此乃作太𤣥賦¶
曰&KR0026;大易之損益&KR0006;覧老子之𠋣伏省憂喜之¶
共門&KR0006;察吉凶之同域皦皦著乎日月&KR0006;何聖¶
人之暗燭豈愒寵以冐灾&KR0006;將吮臍之不及&KR0002;¶
飄風不終朝&KR0006;驟雨不終日雷隆隠而輙息&KR0006;¶
火猶熾而速㓕且夫物有盛衰&KR0006;况人事之所¶
極奚貪婪于冨貴&KR0006;迄喪躬以危族豊盈禍所¶
栖兮名譽怨之所集薫以芳而致燒&KR0006;膏合肥¶
<pb:KR4d0104_SBCK_019-7a>¶
而見焫翠羽&KR0839;而殃身&KR0006;蚌含珠而擘裂聖作¶
典以濟時&KR0006;驅蒸民而入甲張仁義以為網&KR0006;¶
懐忠貞以矯俗指尊選以誇世&KR0006;疾身沒而名¶
滅豈若師由&KR0389;&KR0006;執𤣥静于中谷納嫣禄于江¶
淮&KR0006;揖招喬于華岳升崑崙以散髪&KR0006;踞弱水¶
以濯足朝彂軔于流沙&KR0006;夕翺翔乎碣石忽萬¶
里而一頓&KR0006;遇列仙以訖𪧐役青要以承代&KR0006;¶
舞馮夷以作樂聴素女之清聲&KR0006;&KR0026;宓妃之妙¶
曲茹芝英以禦肥&KR0006;飲玉醴以解渴排閶闔以¶
<pb:KR4d0104_SBCK_019-7b>¶
窺天庭&KR0006;&KR0016;騂騩以蜘蟵載羡門與&KR1275;逰&KR0006;永¶
周覧于八極亂曰甘餌含毒難数嘗&KR0006;麟而可¶
覊近犬羊&KR0006;鵉鳯高翔戾青雲&KR0006;不卦㒺羅固¶
足珍&KR0006;斯錯位極𩀌大戮&KR0006;屈子慕清𦵏魚腹¶
&KR0006;伯姬曜名炙厥身&KR0006;孤竹二子餓首山&KR0006;断¶
跡属娄何足云&KR0006;譬斯数子智&KR0002;渊&KR0006;我異于¶
是執太玄&KR0006;蕩然肆志不拘挛&KR0006;独鉅鹿侯芭¶
授玄于雄為玄章句&KR0074;譚亦好之然不若好䧺¶
賦之甚也譚甞問䧺曰何以能賦䧺曰能讀千¶
<pb:KR4d0104_SBCK_019-8a>¶
賦則善&KR0004;䧺因成帝嗜酒作酒箴以諷帝曰&KR0026;¶
瓶之居居井之眉䖏高臨&KR0055;動常近危酒醪不¶
入口&KR0391;水滿懐不淂左右牽于纒徽一旦叀礙¶
為瓽所轠身提黄泉骨肉為泥自用如此不如¶
鴟夷鴟夷滑稽腹如大壺盡日盛酒人復借酤¶
常為囯噐託于属車出入両宫經营公家繇是¶
言之酒何過乎時杜𨹧陳遵放縱于酒見䧺賦¶
大喜謂所友張竦曰吾與尔猶是矣故其因人¶
問賦可以諷乎䧺曰諷則已諷而不已吾恐不¶
<pb:KR4d0104_SBCK_019-8b>¶
免于&KR0134;也又有問䧺少而好賦者䧺曰童子彫¶
蟲篆刻壮夫不為也葢其晚年立言明教絶意¶
于賦不復為矣因時人問答著法言十三篇明¶
帝皇之道而廣大幽㣲備矣建平四年单于上¶
書願朝五年哀帝時&KR0013;疾或言匈奴從上㳺来¶
厭人自黄龍竟寕時單于朝中囯輙有大故上¶
由是難之以問公卿諸公卿亦以為虗費府帑可¶
勿許單于使辭去未彂䧺上書諫帝以為六經¶
之治貴于未亂兵家之勝貴于未𢧐二者皆㣲¶
<pb:KR4d0104_SBCK_019-9a>¶
然而大亊之本不可不察也今单于㱕義懐欵¶
誠之心欲離其庭陳見于前此乃上世之遺䇿¶
神靈之所想望囯家雖費不淂已者也柰何距¶
以来厭之辭䟽以無日之期消徃昔之恩開將¶
来之𨻶夫百年劳之一日失之費十而爱一臣¶
竊為國家不安也唯陛下少留意于未亂未𢧐¶
以遏邉萌之禍書奏天子感寤召還匈奴使者¶
更報書而許之賜雄帛五十疋黄金五十斤雄¶
視朝廷綱紀紊亂知言之不行而不言然獨見¶
<pb:KR4d0104_SBCK_019-9b>¶
机㑹之决弗淂弗言也元始中徴天下通小斈¶
者以百数各令説字于庭中䧺取其有用者作¶
訓纂篇以續蒼頡篇又蒼頡字之重復者凡八¶
十九章䧺善書在西京時以書稱者葢寡前有¶
司馬相如張敞𫿞延年後則史逰孔光劉向䧺¶
及陳遵雄乆為郎校書麟閣見天下上計孝廉¶
及内郡衞卒㑹者常提三寸弱翰齎油素四尺¶
以問異語㱕即以鈆摘次于槧積二十有七嵗¶
而書成名曰輶軒使者絶代語釋别國方言方¶
<pb:KR4d0104_SBCK_019-10a>¶
言者葢尔雅之流也時茂𨹧郭威好讀書以謂¶
尔雅周公所制而有張仲孝友䓁語疑之以問¶
雄雄曰記有孔子教魯哀公斈尔雅尔雅之来¶
逺矣自古斈者皆云周公作當有所據其後孔¶
子弟子游夏之儔又有所記以解釋六藝故有¶
張仲孝友䓁語¶
　　揚䧺别𫝊下¶
劉歆聞䧺作方言移書䧺曰詔問三代周秦軒¶
車遒人使者八月廵路　代語僮謡&KR0084;戯欲淂¶
<pb:KR4d0104_SBCK_019-10b>¶
其最因從事郝隆　之篇中但有其目無見文¶
者歆先君数為孝成皇帝言當使諸儒共集訓¶
詁㑹成帝未以為意先君又不能獨集至于歆¶
身修&KR0100;不暇何遑㪅創属聞子雲獨採集先代¶
絶言異國殊詞以為十五&KR0195;其所解畧多矣而¶
不知其目非子雲澹雅之才沉欝之思能經年¶
銳精以成書良為勤矣歆雖不溝𬨨庭亦克識¶
先君雅訓三代之書藴藏于家直不計耳今聞¶
此甚為子雲嘉之以今聖朝留心典誥彂精于¶
<pb:KR4d0104_SBCK_019-11a>¶
殊語欲驗考四方之事不劳戎馬高車之使坐¶
知謡俗適子雲攘意之秋也不以是時彂倉廩¶
以振贍殊無為明上以忠信明于上下以置恩¶
于罷朽所謂知畜積善布施也葢蕭何造律張蒼¶
推暦皆成之于帷幕貢之于王門功列于漢室¶
名流乎無窮誠以𨺚秋之時収藏不殆飢舂之¶
嵗散之不疑故至于此也今謹使宻人奉手書¶
願頗與其最目淂使入𨽻令聖朝留明明之典¶
雄報歆曰敕以殊言十五巻君何由知之謹㱕¶
<pb:KR4d0104_SBCK_019-11b>¶
誠底裏不敢違信䧺少不師章句亦于五經之¶
訓所不解甞聞先代輶軒之使奏籍之書皆藏¶
于周秦之室及其破也遺棄無見之者獨蜀人¶
有𫿞君平臨卭林閭翁孺者深好訓詁猶見輶¶
軒之使所奏言翁孺與雄外家牽連之親又君¶
平𬨨誤有以私遇少而與雄也君平財有千言¶
耳翁孺略有梗概翁孺徃数嵗死婦蜀郡掌氏¶
子無子而去而䧺始能草文復論思詳悉集之¶
張伯松不好䧺賦頌之文然亦竒之常為䧺言¶
<pb:KR4d0104_SBCK_019-12a>¶
其父及其先君喜典訓雄以篇目頻示之伯松¶
曰是懸諸日月不刋之書也又言恐雄為玄經¶
由鼠坻之與牛&KR0163;也如其用則實五稼飽&KR0022;民¶
否則為坻糞棄之于道矣伯松與雄獨何徳慧¶
而君與雄獨何譛隙而當匿乎哉其劳戎馬高¶
車令人君坐幃幕之中知絶遐異俗之語典流¶
于昆嗣言列于漢藉誠雄心至精之所想講也¶
死之日則今之荣也不敢有貳不敢有爱雄少¶
而不以行立于郷里長而不以功𩔰于縣官著¶
<pb:KR4d0104_SBCK_019-12b>¶
訓于帝籍但言詞博覧翰墨為事試崇而就之¶
不可以怠即君必欲脅之以威𨹧之以武此又¶
未定未可以見今君又終之則縊死以從命也¶
而可且寛假延期必不敢有爱唯執事者圖之¶
長監于規繡之就死以為小䧺敢行之時歆為¶
王莾國師威&KR0096;可畏而䧺之辭如此葢明其心¶
不與歆也然當其時士皆言符命&KR0134;莾代漢唯¶
&KR0178;其晚前後封侯者百数其不附䴡者莽輙殺¶
之䧺為朝廷聞人既不言符命然不可以黙逮¶
<pb:KR4d0104_SBCK_019-13a>¶
莾既僣乃奏劇秦羙新一篇劇秦之&KR0429;酷而羙¶
諸新待新猶秦耳甚莽方自聖而弗寤也先是¶
建國五年元后崩莽詔雄作誄有曰漢廟黜廢¶
移定安公皇皇靈祖惟若孔&KR0391;其言亦無阿𠋣¶
特以耆老乆次為中散大夫雄見莽更易百官¶
変置郡縣制度大亂士皆&KR0111;去莭義以從諛取¶
利乃作司空尚書光禄勲衞尉廷尉大㒒司農¶
大鴻臚將作大匠博士城門校尉上林苑今䓁¶
箴及荆揚兖豫徐青幽兾并雍益交十二州箴¶
<pb:KR4d0104_SBCK_019-13b>¶
皆&KR0134;人臣執忠守莭可為萬世戒先是雄在蜀¶
時甞著蜀王本紀蜀郡賦以極其山川地里人¶
物之實又甞録宣帝以至哀平紀傳皆備其後¶
班固因之𫿞遵君平高蹈之士也雄仕京師顕¶
名数為朝廷在位賢者稱君平徳杜陵李辟彊¶
素善雄乆之為益州牧喜謂雄曰吾真淂𫿞君平¶
為吏矣雄曰君備禮以待之彼人可見而不可¶
淂詘也辟疆心以為不然及至蜀致禮與君平¶
相見欲屈以為從事卒不敢言乃嘆曰揚子雲¶
<pb:KR4d0104_SBCK_019-14a>¶
誠知人可謂哲矣䧺同郡里中田儀與雄㓜稚¶
交後雄舉之于朝乆為五官郎中以&KR0059;淂罪時¶
舉儀者皆懐&KR0956;低眉以自&KR0178;恨劉歆亦為雄云¶
云雄曰儀舉至日雄之任也知人之徳堯舜猶¶
病雄何慚焉議者終多雄之知君平而不以田¶
儀累之也孔子元者孔子十七世孫也為郎校¶
書七年官不益或&KR1018;以不恤進取獨雄與善山¶
隂陳&KR0349;有義行名未振雄上書薦之于是聲名¶
粲然傳世矣仕至太中大夫潞水伶玄好斈知音律¶
<pb:KR4d0104_SBCK_019-14b>¶
善属文然無所矜式雄獨知其才而病其斈之¶
不適正知之而弗好也葢䧺之好𢙣不茍如此¶
及于法言稱谷口鄭樸子真蜀人李弘仲元與¶
𫿞君平蜀人聞之有　願載名于法言者¶
雄謝之雖林翁孺猶不淂與也甘露元年戊寅¶
鷄鳴雄生天鳯五年四月乙丑晡卒𦵏安陵阪¶
上侯芭&KR0074;譚共為治䘮朝臣郎吏及諸公遣世¶
子来㑹送甚盛譚為歛&KR1056;起祠置莹芭&KR0018;土作¶
墳號曰玄冢與譚守墳如子礼雄有子曰童烏¶
<pb:KR4d0104_SBCK_019-15a>¶
九&KR0010;與玄文先雄卒雄比嵗亡一男竭力㱕𦵏¶
于蜀雄由是益貧及雄卒不能㱕𦵏而妻子孑¶
還自長安¶
嵩山晁説之曰揚子傳孔子之道立言明教冝¶
其行事甚大昭著無遺而有不見于本傳者淂¶
之于諸子書傳記因次第之為别傳焉有與本¶
傳異同甚者䟽之䧺為郎不願受奉以視無仕¶
進心㓜子卒而必經紀反𦵏于蜀以視不終長¶
安故守一官而閱三世不遷&KR0026;其人豈詣行在¶
<pb:KR4d0104_SBCK_019-15b>¶
献賦者而本傳言奏甘泉䓁賦蜀人楊荘誦雄¶
文于成帝帝因徴雄待詔而肯為王音門下吏¶
耶至于投閣亊余亦疑焉而世已有辯之者¶
　　李挺之傳¶
李之才字挺之青社人天聖八年同進士出身¶
為人朴且率自信無少矯厲師河南穆伯長伯¶
長性卞𫿞寡合雖挺之亦頻在訶怒中挺之事¶
先生益謹甞與参校栁文者累月卒能受易時¶
蘇子羙亦從伯長斈易其專授受者惟挺之伯¶
<pb:KR4d0104_SBCK_019-16a>¶
長之易受之种征君明逸种征君受之希夷先¶
生陳圗南其流源為最逺究&KR0026;三才象数変通¶
非若晚出尚辭以自名者挺之&KR0004;為衞州𫉬嘉¶
縣主簿&KR0096;共城令所謂康莭先生邵堯夫者時¶
居母&KR0104;于蘇門山百源之上布裘菜食且躬㸑¶
以飬其父挺之叩門上謁劳苦之曰好學䔍志¶
果何以康莭曰簡䇿迹外未有迹也挺之曰君¶
非迹簡䇿者其如物理之斈何他日則又曰物¶
理之斈斈矣不有性命之斈乎康莭謹𠕅拜悉¶
<pb:KR4d0104_SBCK_019-16b>¶
受業于書則先視之以陸淳春秋意欲以春秋¶
表儀五經旣可語五經大㫖則授易而終為世¶
所謂康莭先生之易者實受之挺之挺之噐大¶
難乎識者捿遲乆不調或惜之則曰冝少貶以¶
荣進友人石曼卿獨曰時不足以容君君盍不¶
棄之隠去再調孟州司法𠫵軍時范忠献公守¶
孟亦莫之知也忠獻初建節龯帥延安送者不¶
用故事出境外挺之獨别近郊或病之謝曰故¶
居頃之忠献責安陸挺之㳂檄見之洛陽前日¶
<pb:KR4d0104_SBCK_019-17a>¶
逺境之客無一人来者忠献于是乎恨知挺之¶
之晚友人尹師魯以書荐挺之于葉舎人道卿¶
因石曼卿致之曰孟州司法𠫵軍李之才年三¶
三十九能為古文章語直意䆳不肆不窘固足¶
以蹈及前軰非洙所敢品目而安于卑位頗無¶
仕進意人罕能知之其才又逹世務使少用于¶
世必𬨨人甚幸其貧無貲不能决其㱕心知之¶
者當成之曼卿報師魯曰今之業文好古之士¶
至鮮且不張茍遺若人其學益衰矣是師魯當¶
<pb:KR4d0104_SBCK_019-17b>¶
盡心以成之者也延年素不喜屈謁貴仕以挺¶
之書凡四五至道卿之門通焉而後已道卿且¶
楽荐之以是不悔挺之遂淂應銓新格有保仕¶
五人改大理寺丞為緱氏令未行㑹曼卿與龍¶
圖閣直吳斈士遵路調兵河東辟挺之澤州簽¶
署判官于是澤人劉仲更從挺之受暦法世稱¶
劉仲更之暦逺出古今上有揚雄張衡之所未¶
喻者實受之挺之在澤轉殿中丞丁母&KR0104;甫除¶
䘮暴卒于懐州守舎時友人尹子漸守懐也實¶
<pb:KR4d0104_SBCK_019-18a>¶
&KR0159;暦五年二月子漸&KR0152;挺之過哀感疾不踰月¶
亦卒挺之葬青社後十有二年一子以疾卒又¶
二十有四年有姪君翁乞康節表其墓曰求於¶
天下得聞道之君子李公以師焉¶
嵩隱晁說之曰士生而不能以其所學及乎世¶
死又不得以名覺乎後之人豈大雅君子之志¶
哉李先生者師事穆伯長友石曼卿尹子漸師¶
魯其為弟子者曰邵康莭劉仲更側聞史氏為¶
六人者立傳獨不及李先生何耶&KR0186;論次以待¶
<pb:KR4d0104_SBCK_019-18b>¶
他日史官採擇¶
河南邵伯温曰李挺之康莭先生之師也昔嘗¶
聞之先公曰挺之與尹子漸貌相𩔗又相友善¶
挺之死于子漸官舎子漸&KR0152;之慟遂淂疾以卒¶
嗚呼二人者乃所謂朋友欤¶
　墓表¶
　　嵩隠長子墓表¶
嵩山晁説之長子公壽字平子大&KR0026;元年丁亥¶
疾病中改名公艾生于昭徳故廬時元豊八年¶
<pb:KR4d0104_SBCK_019-19a>¶
乙丑少敦龎有成人之氣象方年十三四寺庭¶
㳺行多淂古書𦘕以㱕甞欣然視予曰是北齊¶
揚子華勘書圖中一幅也博古者驗之猶信雖¶
㓜善用硬黄影榻古法書予因見澗上陳叔易¶
冩科斗古文頗留心願斈頋非冝教童子者則乃¶
輙自能為文外作五字詩往往有合䖏時學李¶
賀&KR0084;行亦不凡專讀禮記𫿞于陸氏音其義説¶
制度根柢鄭氏孔氏不茍異妄從葢其志不規¶
于舉子事業也間則泛&KR0026;務博庶幾可與斈士¶
<pb:KR4d0104_SBCK_019-19b>¶
大夫語言予知其所能者如是而止也逮其既¶
卒余親為料理其書箧見其簡牘之志甚大有¶
数巨編正書細宻是謂資治通鑑鈔葢其中夜¶
燈下之功予悲怛于是増甚乆不能&KR0111;也其卒¶
在陕州芮城年二十有三丁亥六月丁巳也是¶
年之春暴淂嗽疾&KR0178;貽父母&KR0104;強忍不以言既¶
不能離枕席父母始徃問所苦必曰今日少損¶
亦未甞不巾&KR0808;也一日&KR0059;語其妻子曰我死矣¶
謂父母何至死不復它言方其未病時予偶與¶
<pb:KR4d0104_SBCK_019-20a>¶
論近世人物白首而不遭者或咎諸人彼夭不¶
淂壽者又將誰責如吾家㣲之光道渙之繪道¶
王文正家慥予顧原武小邢廬山劉和仲皆竒¶
才也吾児輙愀然不懌曰是数人者何恨往往¶
見稱于東坡諸公余當時不知其語不祥也今¶
復忍追恨哉母盛氏自芮城㱕其柩于東里祖¶
茔政和四年甲午四月乙卯𦵏于祖茔東苐二¶
域之甲穴妻賈氏女三嵗曰鍊師男方生六月¶
名子健¶
<pb:KR4d0104_SBCK_019-20b>¶
　　邢惇夫墓表¶
邢惇夫名居實生数嵗以竒童稱逮年十四五¶
讀書已甚博其年十六七文章各擅體制十八¶
九則論議凛然自成一家法甫年二十而病不起¶
矣國中之士識與不識無不嗟惜痛恨有為其¶
父尚書公相持而&KR0152;于数年之後者惇夫身幹¶
如尋常男子而廣顙大口眸子焹然精神虹舒¶
霞舉也韓少師見其童児時異之許妻以孫女¶
元豊中孫莘老李公擇方宦于京師惇夫㳺二¶
<pb:KR4d0104_SBCK_019-21a>¶
公之門二公待之常若不足一日侍孫公談春¶
秋是孫公之所名家者引𩔗及南史人物又入¶
於北史惇夫種節調理無少前却疑似之語是¶
時孫公&KR0161;&KR0161;皓白為秘書少監與惇夫相對若¶
翁孫然旣而黄魯直自吉州太和縣移徳州徳¶
平鎭過京魯直有書稱晁以道論士三人其書¶
今行于世所謂三人則惇夫陳無已江子和是¶
已元祐之初海内流落望實之士中都畢集惇¶
夫因得翺翔自振其才辯而師友日盛悉為惇¶
<pb:KR4d0104_SBCK_019-21b>¶
¶
夫忘年也一時政事更張士大夫進退惇夫為¶
之喜怒激昂有出於老成憂思之外者每嘆曰¶
當兹日也安得司馬公常存吕公無恙後來者¶
其謂誰&KR0088;惇夫雖年少而知國家尚少則難處¶
乎前而貴老則難継其後云惇夫大抵於人不¶
苟隨必援古昔極源流而公是非雖於其大人¶
則亦唯義之從惇夫卒於元祐二年二月八日¶
尚書公謫隨州時尚書公親問其所欲於垂絶¶
之際無他唯曰乞黄魯直状皃平昔以累孫莘¶
<pb:KR4d0104_SBCK_019-22a>¶
老銘之有不肖之文存焉則晁無咎冝為序其¶
後余兄無咎題惇夫南征賦曰昔杜牧不敢序¶
李賀矧吾惇夫年未二十文章追配古人充其¶
志非肯為賀者雖然豈敢&KR0018;其將死之託耶魯¶
直題之曰甞序江夏謝景回師&KR0167;遺藁云方行¶
萬里出門而車軸折可為霣涕邢惇夫詩賦筆¶
墨山立甚似吾師復也東坡題曰江南李大伯¶
自述其文曰天將壽我歟所為固未足也不然¶
亦足以籍手見古人矣惇夫亦云吾兄暨孫黄¶
<pb:KR4d0104_SBCK_019-22b>¶
俱不果成惇夫之所志惇夫二弟倞儔乃&KR0082;以¶
文表于墓則歸之嵩山晁說之又已累年說之¶
追念平昔與惇夫議論千百今不記一二徒可¶
想像於心目間而書牘唱和詩亦無復少有存¶
焉者蓋自飄流二十年之乆也如復因循不如¶
其二弟之所請則他日使惇夫之所傳彌不著¶
者余之罪也以余之文淺弱使攬之者重於恨¶
於前日三公則予於惇夫亦未為無助也余甞¶
謂趙括少談兵而父奢不能難者非不能難也¶
<pb:KR4d0104_SBCK_019-23a>¶
不欲怒之也劉歆之異同其父向者非為斯文¶
也漢廷與新室不可並處也如惇夫於尚書公¶
則於斯文而不能難者也是曽參之事㸃也非¶
曽元之事参也移此其忠頋惟古之大臣哉嗟¶
夫古人之不壽者余得二人焉王子𣈆年十有¶
五識聖賢治亂之源而極天人死生之符顔淵¶
年二十有九頽然陋巷之中有為&KR0022;之志夫子¶
告之以四代之禮樂所謂具體而㣲者果知顔¶
子哉其次則又二人揚雄之子九&KR0010;而存則玄¶
<pb:KR4d0104_SBCK_019-23b>¶
當著明無待於侯芭魏武之子倉舒十三&KR0010;而¶
存則漢之存亡雖未可知必不至於殺荀文若¶
輩矣則惇夫之壽夭所繫可勝言耶東坡貶英¶
州道符離予見之語及惇夫曰自是國家失一¶
文士於邢氏何有韓女先亡惇遂未及娶惇夫¶
有文集若干卷名曰呻吟集墓在大隈山前祖¶
塋之旁母趙氏宣和四年壬寅七月戊午朝請¶
大夫知成州軍事晁説之撰¶
　　宋故平恩府君晁公墓表¶
<pb:KR4d0104_SBCK_019-24a>¶
晁氏東眷舒州郎中元配公孫氏第三子其字¶
次膺生而俊氣干雲霄直上與先生長者語無¶
難事也識與不識見之曰是諸公卿之選已學¶
辭賦於諸兄間日一𠕅作而作矣京師秋賦而¶
時方以理財為新政主文劉貢父李公擇王忠¶
甫皆與丞相論不同試節以制度不傷財賦以¶
𨕖甚髙禮部不奏名既而廢詩賦用新&KR0052;義公¶
曰人各有才智而喜異也是不待一𠕅作者主¶
王氏詩猶雜以毛公詩豋熈寧六年進士科注¶
<pb:KR4d0104_SBCK_019-24b>¶
單州城武縣主簿時&KR0004;遣察訪使出按郡國不¶
法逺邇震恐使京東者少年新進未更仕任特¶
恃其兄参知政亊與丞相方睦劾一路有幾人¶
可免不坐是人方仰公氣象而不得不聼其言¶
於是京東有寛政莫知其自公出而人&KR0013;賜矣¶
以瀛州防禦推官知洺州平恩縣縣濵河公與¶
衆逰樂而獨色憂曰河不决今年則明年乃舒¶
以調度民知無征而不知有儲也後有小吳之¶
役一道逺邇病矣而平恩之民因以嘆公神明¶
<pb:KR4d0104_SBCK_019-25a>¶
之政徳之今不忘也代還格礙不得改官以㤗¶
寧軍節度推官知大名府莘縣事民相慶曰平¶
恩之父母也肯獨不以吾屬為莘人之子乎公¶
於莘得上下之欣喜而譽益逺在平恩時上位¶
居官如故而待公猶故舊朋友也置不舉屬吏¶
禮數而轉運使李楚老猶不平隂以怒提舉保¶
甲狄諮桉刺公以保甲法時保甲法宻秋荼也¶
孰非保甲法之罪人㢤前日以公為才而肅給¶
異功状者為今&KR0059;不奉法而於時政有向背矣¶
<pb:KR4d0104_SBCK_019-25b>¶
獄具除仕籍居楚州大赦居兖州漸以還濟州¶
公&KR0073;然不以欣戚於去來曰舌不在不得自致¶
其身也邪公&KR0004;於濟貧甚何心於吾冨哉人術¶
甚踈而殆天有以冨之也乃知天命祐之而行¶
者君子也公於是居閑將十年猶一日也視一¶
世之進退窮逹湏&KR0119;&KR0084;笑蹙蹙𡍼上多平生故¶
人曰孰能為我往謝之嗟夫公能貧而冨窮以¶
逹使用其才於朝冝何如㢤元祐&KR0004;有理訴所¶
公亦未忍自棄於兹時也彼在位者乃不得特¶
<pb:KR4d0104_SBCK_019-26a>¶
恩洗滌公必欲以散官論如常法公去弗顧曰¶
知命乃為君子邪議者謂元豐多失士而元祐¶
之失士亦不少也其在公特不仁者顧豈不有¶
一哉一林之木異質先伐之材風雨旣先摧之¶
孰肯出力以培之此君子之困幽谷所以不覿¶
三年也或終身幽谷而與株木處矣雖然使公¶
之官於朝也亦幾何時留㢤識者謂使朝廷之¶
棄公不若公&KR0004;自郡國棄之也聞者悲之公閑¶
居何以發揮其伊欝侘傺之感㢤自念離騷之¶
<pb:KR4d0104_SBCK_019-26b>¶
變國風宋玉景差之徒殆不知有國風者非忘¶
之也其後以宫啇為樂府者又自一離騷也以¶
故公於是辭有律吕矣其傳䆮逺上逹于六宫¶
㑹新作大晟府起黄鍾于　上躬之中指棄塞¶
古今諸儒異同之論坐取三代以來鍾鼎磬鏬¶
鏞銑之屬毁而碎之視不復用　昭陵留心躬¶
以封緘之品度亦不可存矣師臣末為此媚上¶
之術𡔷舞天下要得天下咸知其不可起而仕¶
者必為我出也公乃&KR0013;迅召八大晟府奉　㫖¶
<pb:KR4d0104_SBCK_019-27a>¶
作為一時瑞物之辭乃還公承亊&KR0048;大晟府按¶
恊聲律咸曰徹乎其衆望也蓋公於語言酬酢¶
之&KR0004;失師臣之㣲矣是行也不知公者謂公喜¶
矣知公者為公恥之嗚呼前謂公仕於朝而逹¶
也亦能乆而待其才之輸乎彼李固杜喬輩於¶
漢祚三絶人君殘昏失道之時能為其次而不¶
能為其上五王黜周后反唐帝歛天下之情而¶
一日身之敏矣然能勇决於臨事而遲疑於來¶
事二者相望於千&KR0010;而不保其躬卒貽後世紛¶
<pb:KR4d0104_SBCK_019-27b>¶
¶
紜之大患則一也公有以當斯任也必見功烈¶
之出非常而不終日矣其他脂韋之厚薄尚敢¶
為公陳㦲有以樂府辭為公稱者重可悲乎公¶
政和三年七月二十三日以疾卒于昭徳外第¶
實至京之踰月也娶梁氏男三人益之觀之同¶
之女三人壻曰&KR0364;伯竒翟光弼馬承休以其年¶
九月十九日葬魚山世墓之次後十有三年説¶
之避地海陵乃得論次表公之墓如上建炎二¶
年戊申九月甲申從姪具官説之&KR0103;¶
<pb:KR4d0104_SBCK_019-28a>¶
　　宋任城晁公墓表¶
公諱仲詢字芻民本澶州清豐之晁至公七遷¶
而為任城之晁曽祖諱佺贈太師中書令祖諱¶
講贈開府儀同三司吏部尚書考諱宗愿真州¶
軍亊推官母黄氏以年特恩封壽光縣太君公¶
生而異群兒出言甚大自謂必能有成者年十¶
有五從其兄丞吉州太和時黄魯直知縣事一¶
見公竒之其&KR0004;見暨别皆有詩而唱和於其中¶
間者則多矣有云歎君豪甚𠋣天劍又云見君¶
<pb:KR4d0104_SBCK_019-28b>¶
¶
有家風懐抱如冰清特其存而不泯者云耳今¶
其字芻民者魯直序而命之也越明年去親側¶
逰太學群四方之士試而為第二人其居太學¶
者十年單棲猶逺方後門寒士而未甞妄出為¶
人一飯留也固無乆太學諸生好逰之常態其¶
&KR0004;欲為太學之行也於故人所贈金不得辭則¶
席其牀下而去凡五試禮部不奏名退歸任城¶
事親而樂焉嗟乎任城可居而公無銖两以居¶
之也公自為言曰士之孝則吾豈敢若因天地¶
<pb:KR4d0104_SBCK_019-29a>¶
之道利謹吾之身而節時之用以脩吾親之丼¶
㫖者庻人之孝也吾何敢不勉由是公有冨之¶
名而燕四方賔客不間於三日也勤施逺近之¶
逰子必顧彼之意而不顧室中有無也禮文儀¶
物行於宗族者隨&KR0010;時寒暑酒炙行焉率以為¶
親庭之樂也故時大家之風流亦於是乎可見¶
矣人益以富稱公而公冨之逮公貸錢以奉壽¶
光之葬并舉族人之旅殯十数於是人始嘆公¶
之徳宇難窺也蓋公風儀凝重不妄言笑一喜¶
<pb:KR4d0104_SBCK_019-29b>¶
怒猶&KR0770;若也大抵非累世積善之家不生絶俗¶
積徳之子恭惟中令生唐末天祐長於中國亂¶
亡之際歴五代百𢧐之煙塵而能保其上世之¶
詩書不改其馮掖之舊若仕則吾不能彼親舊¶
必以聘我則從之亦不能乆我也實生三子其¶
誠孝直方一德猶一人也特其伸子文元公逹¶
而顯於朝伯侍郎公季尚書公不逹則在郷黨¶
郡國為顯人也惟我三祖同德而同慶後之子¶
孫亦均&KR0013;其澤公祖尚書公不忘文元公之典¶
<pb:KR4d0104_SBCK_019-30a>¶
刑尚文莊公之珪璋使公壽而仕必克顯矣視¶
其晚暮以年格僅釋褐不亦傷乎說之不肖竊¶
以謂夫子特與曽子論孝之後羣弟子乃起而¶
各有問焉不然羣弟子之舊聞夫子有語於曽¶
子者亦春秋之常事也孰知孝德之辨&KR0055;矣哉¶
惟神明其意黙不待問者曽子之孝也意已至¶
而德未安必待問焉者羣弟子之孝也恭惟公¶
之德備矣特歸之於孝而得曽子之孝者也公¶
勤於壽光之封乃以鄉里小児之所欲而謹欲¶
<pb:KR4d0104_SBCK_019-30b>¶
之不知於吾親吾學果何如也殆𩔗彩衣仆而¶
兒啼者乎因壽光之封而論晁氏之積善豈不¶
本原之哉乃逺不自於中令以基之侍郎文元¶
公尚書以崇之文荘公以大之則曷以知公德¶
之所植哉松生古澗千尋之底而不試自與清¶
風期也卒政和五年四月二十日年五十九葬¶
濟州任城縣諫議郷魚山實其十一月丙寅娶¶
鄭氏男三人端規端矩端凖女八人壻曰迪功¶
郎東道總管司幹辦公事張表臣承直郎京東¶
<pb:KR4d0104_SBCK_019-31a>¶
東路安撫司幹辦公事龎遜孺登仕郎閭丘公¶
肅進士閭丘公禧進士閭丘公逹三早逝孫男¶
三人宗之勝之㬢之孫女一人公之三子聞母¶
夫人訓曰尚德而傳可乆者文也時無其𨕖猥¶
命說之表公之墓固不敢言文而亦知歎曰公¶
如得以卿大夫之孝輔　本朝以孝治爲家法¶
之隆上尊　吾君宗廟之榮下永百姓父子之¶
慶則其在晁氏者可忘言矣又何敢辭建炎二¶
年九月九日族姪孫中奉大夫充徽猷閣待制¶
<pb:KR4d0104_SBCK_019-31b>¶
提舉杭州洞霄宫說之謹述¶
　墓誌銘¶
　　江子和墓誌銘¶
君諱端禮字子和一字季恭始江氏自漢轑陽¶
侯徳為陳留圉城人祖諱休復　仁宗時修起¶
居注有重名考諱&KR0375;相朝散郎子和生而沈粹¶
年十七遊太學為同輩敬惮獨&KR0073;然不肯就公¶
試或試則居上列常歎曰是不足學也令人慙¶
耳方是時東坡謫居黃州子和特傾慕之以書¶
<pb:KR4d0104_SBCK_019-32a>¶
講學焉子和於一世徳名人皆願從之逰聞人¶
毫髪之善汲汲稱道惟恐不及蓋自其舍人之¶
風流為然子和學詩律於黃魯直論&KR0052;行於徐¶
仲車為&KR0057;謹二公俱以子和為賢此二公者他¶
人或不能並善其家法也方舉世不為春秋之¶
學時有六合崔子方伯直者世莫知其為人子和¶
一見而定交曰此吾之所學也願與子共之伯¶
直遂因子和得名於諸公間子和之志行逺矣¶
㦲其事親孝能色養教二弟必欲與已同善然¶
<pb:KR4d0104_SBCK_019-32b>¶
諾謹於僕妾不侮乎童稚終日在闇室無惰容¶
如天使而壽且仕宦得時為祭酒為御史大夫¶
勸講金華則優矣不幸年三十有八以紹聖四¶
年七月二十三日疫不起娶王氏能為子和躬¶
勞苦先子和卒再娶張氏子男三人女二人其¶
二弟端友端本今俱以文行稱二弟裒子和之¶
遺藁為集若干卷子和甞病柳子厚作非國語¶
乃作非非國語東坡見之曰乆有意為此書不¶
謂君先之也魯直則曰子和文辭簡理似尹師¶
<pb:KR4d0104_SBCK_019-33a>¶
魯以崇寧五年五月十五日從葬于陽夏先墓¶
之次崔六合爲行狀黃州潘邠老欲銘之而邠¶
老卒宛丘張文潜又欲爲銘㑹文潜病不果&KR0003;¶
之亡弟微之光道與子和早相善因得子和在¶
兄弟間乃爲之銘曰¶
天何爲哉嘻善士植植方茂忽以逝不使究極¶
能厥世或如好之聊嬉戯彼頑兇很天亦畏一¶
既生之莫敢斃又且冨貴如其志子和九原何¶
所遺漢轑陽侯百世嗣¶
<pb:KR4d0104_SBCK_019-33b>¶
　　壽昌縣君劉氏墓誌銘¶
齊安江使君諱懋相之&KR0071;室曰壽昌縣君實墨¶
莊劉氏也皇考司封貟外郎諱敔司封之從父¶
兄翰林侍讀學士作春秋劉氏傳者當時以字¶
稱之曰劉原甫江隣幾至今聞之者凛然有生¶
氣夫人劉原甫侍讀家女嫁為江隣幾舍人之¶
子婦其耳目聞見孰非名教禮度事加之夫人¶
天資静宻醇素眞如夫人上世所稱古列女也¶
㦲然夫人猶恨歸江氏時舎人&KR0162;館已乆曽不¶
<pb:KR4d0104_SBCK_019-34a>¶
及一日之養每遇薦新享&KR0010;事則未甞不感惻¶
加敬折旋於㸑燭户牖間自移其亊生之意以¶
為禮文也有故老能談舎人及永嘉郡夫人舊¶
事細及起居状則夫人謹事其語以之輔佐使¶
君教諸子曰是江氏家法也願共守之不懈使¶
君罷官青龍邑民献果&KR0454;藉黄金以使君命納¶
舟中夫人視之驚曰此何物湏使君來詰其故¶
乃更数政不得直之寃訟來謝耳遽并斥之使¶
君卒齊安吏民合&KR1056;甚厚夫人涕泣曰豈徒吾¶
<pb:KR4d0104_SBCK_019-34b>¶
心有不可&KR0088;將不恥使君平生之操歟吏民相¶
與歎息徘徊莫得其涯而前夫人自少衣褕翟¶
珥不肯華侈逐時好其言動若有尺寸可繩墨¶
不忒朝夕平居一室歛足正坐凝然終日更袢¶
暑儀容亦甚整如對嚴賔而隂議論皁白一時¶
士大夫毅如也自使君卒其家事則或不專焉¶
必諸子之待曰吾有子賢夫人實能噐其子而¶
責之甚逺盖夫人之識度然也端犮等一日白¶
夫人曰幸見聼敢有言夫人笑曰不欲從科舉¶
<pb:KR4d0104_SBCK_019-35a>¶
乎是吾素已疑之矣且汝兄力學能文屈於有¶
司者二十年常為予言有司待士之禮薄而法¶
益苛愧之終其身汝等尚少而亦能不樂於此¶
乎第汝安則吾何有以故端友興其季端本俱¶
遂&KR0278;㳺於圉城數&KR0341;之田人多髙之夫人年六¶
十有九崇寧五年四月戊子以疾卒五月戊申¶
祔陽夏先塋使君之墓速葬亦夫人平昔之志¶
也男三人長端禮早卒次即端友端本女三人¶
亦皆令淑冝其夫家旣葬端友哭曰吾母曽参¶
<pb:KR4d0104_SBCK_019-35b>¶
范滂之母也人或言我非夫人之子我不知我¶
與季有異同於吾母也既而得其所生陳於京¶
師且言兒生甫三&KR0010;媪去江氏今三十年矣端¶
友於是哭益哀殆不勝喪求其冝銘者説之大¶
父金紫與舎人同館相善實奕世之好乃為之¶
銘曰¶
周道既衰関睢思古漢至更生乃傳列女寕自¶
知其後世真有𩔰家之媛如當時之所序墨荘¶
之榮耶圉城之興耶是實儀範海内為婦為母¶
<pb:KR4d0104_SBCK_019-36a>¶
顧惟祔我賢使君越百有千年不得而稱之曰¶
江母之墓¶
　　宋故朝請大夫管句舒州靈仙&KR0026;騎都尉¶
　　叚公墓誌銘¶
公諱與言字彦昌始叚氏淂姓自叚干木之後¶
徙武威為武威之叚世以忠武有聞人漢金城¶
太守㑹宗唐太尉秀實其遺風又特髙矣唐禮¶
部郎中蘇州刺史同㤗始為荥陽中牟人公之¶
先晋天福中自渾河川内徙為汴人公皇考光¶
<pb:KR4d0104_SBCK_019-36b>¶
禄卿贈太尉聿葬公皇祖三班借職閬州監狎¶
贈監門大將軍重進于鄭又復始為鄭人公從¶
光禄任為太廟齋郎調嘉州龍游縣尉終更就¶
辟尉犍為遷成州軍事推官𠕅佐文州改宣徳郎¶
知河中府猗氏縣轉通直郎賜五品服有勲官¶
監延安府折愽務轉奉議郎勲亦一轉　今上¶
即位覃恩轉承議郎通判邠州軍州事又倅耀¶
州餘年自謂不任事乞閑得&KR0249;句舒州靈仙觀¶
凡以賞官五轉至朝散大夫勲三轉至&KR0016;都尉¶
<pb:KR4d0104_SBCK_019-37a>¶
大觀三年三月己巳暴得疾卒于鄭年七十歳¶
公爲人質愿廉毅非有意於寡言(御諱/今上)行而天資¶
不以利欲自遷而然偆偆輓輓終日若無所與¶
於人間者人於公始以難親而忌之卒服其常¶
而畏且譽之公既以是有家而其居郷黨從宦¶
涖政無險夷率一&KR0100;轍而未甞軒輊也犍爲有¶
沐川蠻酋欲以譯官失職爲亂逺近恐甚公曰¶
何害匹馬走溪洞喻之曰譯官一日信有罪矣¶
其如朝廷百年恩德何蠻酋相率感慟而去公¶
<pb:KR4d0104_SBCK_019-37b>¶
即丁内艱嘉人念公貧無以逺歸率&KR1056;甚厚公¶
謝之再三曰非孝子待死之志也卒不受一錢¶
公在成州時元豐間有靈武之役使者委公掌¶
两川金幣于鳯翔以佐軍實有司以朱墨無前¶
比環視不知所出公獨閑暇先㑹其大數若于¶
而前期枚處以待之彼執劵劑譁然聲軍法來¶
者乃拱手有德色而去猗氏之政尚𫿞而終不¶
失古良吏之風常以謂政事莫先於務農躬視¶
種植之法及公受代而田野桑榆滿矣人稱之¶
<pb:KR4d0104_SBCK_019-38a>¶
曰叚公林邠若耀皆環慶之衝西陲勁兵&KR0109;帶¶
也公謹其倉&KR0067;而仁之進築木𤓰堡無一人亡¶
者公平居敝衣糲食無所嗜好每覩光禄翰墨¶
遺簡則有綵衣兒啼之色若其親之存者此則¶
反乎古人不讀其父手澤之&KR0003;而同歸於孝也¶
公娶王氏&KR0004;封仁和縣君𠕅贈長興縣君先公¶
十有四年而卒子三人宏假將仕郎寀三班奉¶
職環慶路第八隊將安尚㓜三女長適承議郎¶
通判楊州軍州事喻齊次適奉議&KR0048;知開封府¶
<pb:KR4d0104_SBCK_019-38b>¶
咸平縣陳天錫次適假將仕郎張禠孫男五人¶
女四人皆㓜宏等卜以六月甲申葬公于鄭州¶
管城縣懐忠郷青店里先塋之次禠實説之之¶
出也狀公平生來乞銘銘曰¶
有猗其枝有清其隂誰其思矣叚公之林寧獨¶
猗氏所戾謳吟問何至然前修是欽叚氏世家¶
誠信不疑輕兵深入定小昆彌老蹩持馬撫邠¶
亂師公之為政敢不肖之鄭實故里鳩杖歸來¶
謂冝百齡忽其逝哉兆宅是安嵩隗崔嵬篆此¶
<pb:KR4d0104_SBCK_019-39a>¶
銘章究彼孔哀¶
　　王立之墓誌銘¶
士而憂心苦思矯矯然不勝朝夕之憤而&KR0004;不¶
為其身之&KR0059;者古多有之頋今豈亦乏人哉𣈆¶
國王子野質為人清若純淡視世事若無一可¶
以動其心者惟以善人君子亨否為已休戚以¶
故其仕屡斥抱羸病而卒河南尹子漸剛毅之¶
之士也或有不當其意者子漸嘆息憂悲𤼵憤¶
謂生可厭而死可樂徃徃哀歌泣下無㡬何而¶
<pb:KR4d0104_SBCK_019-39b>¶
卒今城南王立之直方非有慕於此二人而性¶
義實似之也立之仕宦視二人不及逺甚不足¶
為立之道而子漸卒時年五十歳子野卒年四¶
十五歳而立之之卒又少子野四歳是又為二¶
人而窮者歟立之少知自好樂從諸文人行逰¶
其聞見日博而日勵欲自置于聞人中其得四¶
方朋友日益加盛且多喜稱譽立之者立之於¶
朋友之善固自一毫不掩也立之無他嗜好惟¶
晝夜讀書手自傳録凢大編数十時遐荒窮海¶
<pb:KR4d0104_SBCK_019-40a>¶
有先生居焉立之身不出京師而傳彼所賦歌¶
詩獨早且多若與彼咫尺居而手相授也立之¶
於人頋豈燥濕寒暑之異哉然非其所好雖以¶
𫝑利羙官誘致之莫肯自枉也立之雖有先人¶
園以居而衣食才自給耳每有賔客至則必命¶
酒劇飲扺談終日無不傾盡若其大有力而饒¶
於用者由是立之好事之名得於逺邇客有逰¶
京師而不見立之則㕥為恨已立之甞以假承¶
奉郎監懐州酒稅尋易冀州糴官亦僅累月投劾¶
<pb:KR4d0104_SBCK_019-40b>¶
歸待而不復更出矣凢十五餘年處城隅一小¶
園中而笑傲自適如一日焉命其園中之堂曰¶
賦歸亭曰頓有亦足以見其志云一時文人多¶
為之作賦歸等詩立之視朋友疾病死䘮力竭¶
𫝑窮而無厭倦意彭城陳無已卒于京師立之¶
&KR1056;弔而割田十頃以周其孤多此𩔗者立之得¶
風痺卧病踰二年而家事日零落賔客來相問¶
訊者幾希嗚呼可不惜哉立之病中取其平生¶
書籍圖𦘕古器散之四方朋友無遺則其拳拳¶
<pb:KR4d0104_SBCK_019-41a>¶
慕義樂善獨隆如此此事殆古人所未有也立之¶
髙祖諱顯祖諱仁皆國史有傳曽祖諱希逸故¶
任尚書祠部貟外郎直史舘贈司空父諱棫故¶
任供備庫副使贈金吾衞大將軍娶定安郡王¶
宗絳女遂昌縣君再娶宋莒公之孫女二子曰¶
恂曰榖女四人長適諸王孫士德孫女一人立之¶
大&KR0026;三年三月丙寅卒卜以四月甲午祔二夫¶
人葬于河南府宻縣義䑓郷進節村先塋之次¶
立之病卧乆說之歸自𨵿中過其門徃問焉形¶
<pb:KR4d0104_SBCK_019-41b>¶
骸非平日立之而口不能良言或艱出一語猶¶
慷慨忠憤不少憊也且曰我有所作詩文他日¶
無咎序之死則以道銘我是不可不銘銘曰¶
蹈滄海&KR0055;山蹇産苦辛以求厥志兮孰知有髙¶
風容與都城之士或轄擊車磨於聲利之𡍼以¶
為口腹之利&KR0006;孰與壷觴不徙席而卒&KR0010;彼不¶
朝夕或疵或癘或躓或劓兮又孰若令名芬芳¶
乎來裔¶
　　文安縣子碩人范氏墓誌銘¶
<pb:KR4d0104_SBCK_019-42a>¶
太碩人范氏秀州華亭人父故任光禄卿贈開¶
府儀同三司諱仲模母胡氏安定郡君追封榮¶
國夫人榮國卒時碩人年十有四&KR0010;能紀綱家¶
事憐其弟㓜而撫厚之輙自喜讀書如成人開¶
府每歎曰若為男子范氏其不興乎歸呉郡陸¶
氏歴户部侍郎終寶文閣侍制諱師閔嘉祐中¶
侍郎之父大尉公諱説方&KR0013;寵荣門户盛矣然¶
貧於清也碩人之&KR0004;為陸氏婦既不矜其荣華¶
又亦不厭其貧至瘠已以為宗族之&KR0254;其後太¶
<pb:KR4d0104_SBCK_019-42b>¶
尉公與其姑昌國太夫人不起疾侍郎持使節¶
坐謫籍中家人亦莫知其貧而各職其分者碩¶
人素能貧之力也未幾侍郎出入復𩔰荣疑若¶
可豐㠯入時好者碩人曰何物能易吾之素耶¶
廼率是志教諸子論語毛詩皆其口所指授而¶
諸子易以立諸女相與鷄鳴而起曰可不勉㦲¶
吾母如何吾曹當如何大觀二年二月甲午卒¶
於子長官舎年六十有九或曰碩人晚學佛疾¶
病時顧左右曰吾觀華嚴&KR0052;前日至第十八卷¶
<pb:KR4d0104_SBCK_019-43a>¶
若其為我終之語竟而卒是則簮紳先生難言¶
也男四人方彦礠州&KR0493;陽縣主簿先碩人十九¶
年卒孚彦朝奉郎惇彦承議&KR0048;碩人卒後八年¶
相継而卒欽彦奉議郎句當在京諸司粮料院¶
女四人壻曰承議郎監在京左藏庫岑穰奉議¶
郎韓琥朝請郎&KR0096;𤼵遣興化軍府王傑朝請郎¶
晁詠之孫男五人旦假將仕郎暠假承務郎旻¶
登仕郎是早皆將仕郎孫女一人欽彦卜政和¶
七年十月甲子自開封侍中之墓改葬于鄭州¶
<pb:KR4d0104_SBCK_019-43b>¶
新鄭縣旌賢郷禮也太碩人政和四年追封也¶
&KR0004;以元豐四年封徳安縣君云銘曰¶
春葩方榮以傲風雨有實必異碩人為女既其¶
有行蘋蘩夙莫不侈其貧碩人為婦吾兒詩書¶
吾女管𫃵吾髪皤然碩人為母生名房闥死傳¶
區宇新阡彌&KR0123;吾銘敢侮¶
　　承議郎陸公墓誌銘¶
君諱惇彦字徳充吳人自其祖徙開封曽祖工¶
部郎中直史舘贈工部尚書諱若沖祖龍圖閣¶
<pb:KR4d0104_SBCK_019-44a>¶
直學士右諫議大夫贈太尉諱詵父朝請郎充¶
寶文閣侍制贈正奉大夫諱師閔母碩人范氏¶
徳充生而沈厚寡笑言元豐中侍郎使蜀徳充¶
尚㓜也閉門謝諸少年讀書至逹旦非母夫人¶
為之撤燭則不止長逰太學猶在蜀時獨處也¶
㠯王氏詩𠕅試禮部紹聖元年廼㠯賦辭中第¶
調懐州武陟縣主簿侍郎帥秦遂管句書冩&KR0052;¶
略安撫使機冝文字隨府罷調京兆府藍田縣¶
主簿侍郎帥雍改鳯翔府&KR0614;厔縣主簿遷瀛州¶
<pb:KR4d0104_SBCK_019-44b>¶
¶
防禦推官澶州濮陽縣丞辟監觧州解縣鹽池¶
池兼知縣亊未赴丁外艱除喪為從事郎辟陜¶
西路轉運司句當公事累遷承直郎丁内艱除¶
喪遷奉議郎為潁昌府司兵曹事未赴除監在¶
京作坊物料庫遷承議郎政和五年六月戊申¶
㠯疾卒年四十有七徳充居喪𩔗子羔官非其¶
所冝尚何可為徳充道者方徳充無恙時自所¶
鄙而不有之矣在陜西有三中貴人競興功利¶
誠云愽矣人不自重皆以必進滿意金帛爵秩¶
<pb:KR4d0104_SBCK_019-45a>¶
徳充廼獨惴不敢前部使者怒之檄辦積石軍¶
軍湏徳充即日上道群秦隴岐鳯階成之民與¶
共辛苦委曲利害㠯告之民始悟前日之非是¶
相率㠯力期㑹欣然見之者曰自軍行来未之¶
或有也徳充形儀不適時好㠯謂必多不如律¶
令其繩墨不遺纎芥卒徳之異於他人嗟夫徳¶
充而少施設冝如何㦲娶荣氏安武軍節度推¶
官存道之女荣卒時徳充年甫四十而蕭然獨¶
擅一室目未嘗留色㠯至終身雖&KR0055;山習死之¶
<pb:KR4d0104_SBCK_019-45b>¶
士不是過也男一人旦從祖任將仕郎秀穎可¶
喜識者交譽之曰徳充必有是子也徳充卒未¶
踰年旦亦卒年二十二&KR0010;徳充弟欽彦㠯政和¶
七年十月甲子故卜考妣於鄭州新鄭縣旌賢¶
郷徳充廼葬其壬宂欽彦來求銘於説之説之¶
&KR0004;見君長安曰吾郷里&KR0666;婭之人也後数年見¶
君於京師稍徃來廼歎曰徳充瑚璉宗廟之噐¶
也又二三年復見君京師徃來益宻歎曰赤刀¶
河圖囯噐也我將築室箕潁之間相與講學躬¶
<pb:KR4d0104_SBCK_019-46a>¶
耕者非斯人耶奈何今舎我而死耶竊惟廬山劉¶
道原之為人賢飢寒而不得衣之食之者太尉¶
公帥桂時辟道原從事温公甞稱之矣則冝其¶
門中有人物如此彼壽夭窮逹則君子不敢知¶
銘曰¶
山&KR0017;降兮鱐飯何所施&KR0006;瑚璉紛群巫&KR0006;鷄卜¶
彼河圖&KR0006;自逺吾敢忝&KR0006;厥祖不我壽&KR0006;踵武¶
吾何恨&KR0006;有子又誰奪&KR0006;弗與可使絶&KR0006;不世¶
何可毁&KR0006;大器彼斯世&KR0006;壽夭億萬年&KR0006;誰嗣¶
<pb:KR4d0104_SBCK_019-46b>¶
吾自得&KR0006;本末又何有&KR0006;窮逹嵩隗望&KR0006;新阡¶
鬱吾銘&KR0006;不没¶
　　宋故承議郎知楚州張公碩人范氏墓誌¶
　　銘¶
文正范公有子三人重望在巖廊威聲在僵埸¶
大夫學士因得以窺文正公之鋒潁棣棣然如¶
文正公之生不沒也或以實徳經濟或以雅量¶
表儀或以鴻才光輝公有季女或瞻於兄弟間¶
豈不是似也哉其年十有六既孤之五年也嫁¶
<pb:KR4d0104_SBCK_019-47a>¶
康節張公之季子諱琬元祐間以承議郎知楚¶
州&KR0162;館時故家貧夫人晩乃有田幾百頃夫人¶
㓜女嫁宋景文諸孫㶊年者同邑居未甞以一¶
錢非儉也而卒莫能䠱其所以冨之術每遇事¶
倉卒酬酢閒睱有餘地不其才似耶夫子三子¶
威戢成先後卒於宫夫人臨喪豈不及禮而哭¶
之不過乎情脱内在&KR0397;哭宋氏女亦知制它事¶
尚何能摧之者威卒江外歸舧一日風浪不没¶
者寸赤夫人中自若慰其衆人曰吾父吾舅隂¶
<pb:KR4d0104_SBCK_019-47b>¶
徳在人可恃無恐不其量似即張氏内外百口¶
畏夫人殆不敢平視戢之妻乃夫人之弟龍圖¶
公之女也夫人不湏&KR0119;假以色前是教其亡長¶
女嫁韓忠憲諸孫璉者必極其内外家法而夫¶
人終始自律其身平居不堕揥如齋徳亦似㢤¶
文正公於姑蘇建范氏義荘聞天下夫人抱病¶
乆苦辛呻吟中思為張成義荘終不辱其先正¶
也夫人則曰是楚州之志云其在嘉祐間康節¶
公参知政亊夫人錫命服後以夫㤙封壽光縣¶
<pb:KR4d0104_SBCK_019-48a>¶
君継以兄丞相恩特封和義郡君晚以例易碩¶
人病不起于政和八年七月壬寅年七十有七¶
服齊衰三年威之子稘與諸弟頴穜稑兼䄷卜¶
明年二月甲申祔椘州之墓求銘于嵩山晁説¶
之固辤之不能銘曰¶
昔者范張鷄&KR0112;之期者不遭時之君子言行之¶
&KR0059;也今之范張盟以忠義申之婚姻既纉既¶
者遭時之君子風化之冝也為女為婦生而荣¶
死而安後人之誦者餘化之施也¶
<pb:KR4d0104_SBCK_019-48b>¶
¶
嵩山文集卷十九¶
