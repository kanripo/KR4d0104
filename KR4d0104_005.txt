# -*- mode: mandoku-view; -*-
#+TITLE: 嵩山文集
#+DATE: 2015-09-12 00:26:49.297139
#+PROPERTY: ID KR4d0104
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB08n0648-005嵩山文集-卷五.
<pb:KR4d0104_SBCK_005-1a>¶
文集卷第五¶
　　嵩山景迃生晁説之字以道一字總以¶
　古詩¶
　　感事¶
十年三冬時櫃火簾小室讀書似少疲坐睡塵¶
兩膝飛雪封我窗號風過我壁時有可語人對¶
之亦黙黙當時不知樂興言在今夕今夕何為¶
者荒山事行役僕馭同飢寒惝恍若有失旅舍¶
既凄凉臺牒更狼藉始信栁栁州幸此南夷謫¶
<pb:KR4d0104_SBCK_005-1b>¶
㱕去亦何難清時惟所適¶
　　平昔于王褒贈周處士八絶中喜誦其龍¶
　　尾禅室一首今連日行荒山中頗増幽居¶
　　之興以其句爲一詩寄楊中立謝顯道劉¶
　　壯輿陳　易同趣㱕期也有好事者亦不¶
　　予鄙¶
　　　井汲纔通徑¶
山頭百尺井有徑看如失唯有參横時山人起¶
自汲¶
<pb:KR4d0104_SBCK_005-2a>¶
　　　蓬蒿自杜門¶
藜牀坐來久前年曽到門聞道蓬蒿滿秋風著¶
舊根¶
　　　人還虚室静¶
何許人到來得藥尋㱕徑吾廬月不落象外獨¶
常静¶
　　　鳥宿暮林喧¶
朱晩鳥㱕宿倦飛憎世樊綸巾久接狎訴語不¶
嫌喧¶
<pb:KR4d0104_SBCK_005-2b>¶
　　貧賤¶
貧賤不可惡白首不敢辭聖人為我戒敢不周¶
旋之山王亦何事五君詎見遺柰彼後世何論¶
評相瑕疵雖有解嘲人正自漫爾為寄言宦達¶
子努力向金閨¶
　　送知府張路鈐還闕¶
槖戈未肎下靈州白馬將軍今白頭將軍父子¶
重儒術坐有緑衣人則休六年謡頌流圁落臥¶
使雕山添岞崿看山飲水無一事日俸嵗飢欣¶
<pb:KR4d0104_SBCK_005-3a>¶
自若匹馬飘飘朝九天晩交送别亦潸然煩君¶
去路望嵩少猿鶴相思端可憐(常云坐上有著/公之先徳太尉)¶
(懐太尉名守約/緑書生便釋然忘)¶
　　思四明所居與桃紅渡相對¶
今朝旅恨到何處軒窗直對桃花渡桃花渡上¶
風吹雨道人芒屩誰来去¶
　　凉州女¶
凉州女紫塞春輕黄濃黛君莫謳漢宫曽此選¶
才人鹿角角魚鱗鱗有山有水無此珍我强寛¶
<pb:KR4d0104_SBCK_005-3b>¶
愁亦怒嗔逢著澄江海不詠功曹豈自誇詩聖¶
　　楊班湫神恩加廣應公以其誥祭之¶
平生笑殺詛楚文今朝鄜畤祭湫神嗟爾湫神¶
何為者上公袞冕皇恩新日出輝輝收霰雪仿¶
彿拜命若可親湫神傳云是楊班墳墓突兀自¶
姚秦當時功閥今不著崔蕭之史討無因將軍¶
得名宐勇哉里俗所頌疑未眞黄蜂往媒康氏¶
女親迎波間不敢嚬至今七夕後二日康家送¶
女紛紅巾神視可已胡不已清明之徳先諸身¶
<pb:KR4d0104_SBCK_005-4a>¶
湫初來徙雷霆夜鬼借百車載淵&KR1977;宐囚厲鬼¶
縛惡虎螟腃何足煩怒嗔邦人不困亦不飢山¶
可夜入耕陽春初無稉稻勞灌溉黄&KR1291;黒黍易¶
與仁敢言此水淺于舊&KR1172;沱雨起雲輪囷千人¶
一日酌不竭神物所寓誰敢塵豈但蕭鼓十州¶
逺祭秩已入四瀆倫異時香火故允㑹品極勢¶
重力益振位浮于人神所殛神忝厥職亦愧人¶
我勞再拜不私禱上佐邦國下斯民敢學韓子¶
炭谷湫嘲慳侮怪徒踆踆¶
<pb:KR4d0104_SBCK_005-4b>¶
　　　寄琦公(住小溪)¶
窮塞嵗暮懐琦公實眞侣恨此長城風不送小¶
溪雨夢斷七十强心留五字苦斯世何寂寥無¶
人稱支許¶
　　寄光公¶
湖上石楠花出屋待久老僧來黙黙徐言經嵗¶
不出門偶向今朝移苦竹有琴掛壁積塵埃强¶
之使弹響山谷至今兩耳猶泠泠邊風日夜相¶
思曲¶
<pb:KR4d0104_SBCK_005-5a>¶
　　洛川驛中夢與一故人作詩十餘韻既覺¶
　　惟記其兩句南山絡條華四顧吃所哀因¶
　　識之¶
西征豈不樂夢中詩佳哉南山絡條華四顧吃¶
所哀山川今可夢小謝恨能裁無令辜此夕羸¶
馬空徘徊¶
　　君子有所恨¶
君子有所恨擊指血不躁相望已千古欲語安¶
得到荆卿無劒術商君弃霸道二子茍不然功¶
<pb:KR4d0104_SBCK_005-5b>¶
烈迴穹昊嗟哉淺丈夫不自極懐抱¶
　　洗山¶
公事豈不猥吾性自有適驩言春風物洗山出¶
怪石何幸此土壤頑驁壓空碧嶄巖有天姿畚¶
鍤不待力横如劒出泥縱若月退蝕乃知凶讒¶
輩蹔為忠良賊后皇徳清明萬類各有職吾非¶
兹世人因之聊嘆息嘗聞道人語無垢法第一¶
多謝讀易者洗心如玉璧¶
　　二月初山上作¶
<pb:KR4d0104_SBCK_005-6a>¶
與春相别云一嵗遼鶴有恨不足加意韻寂寥¶
莫我適起逐春風山逕斜春風自與時窈窕豈¶
為来開桃李花不然春来已㡬日何䖏桃李不¶
枯槎乃知桃李善卑陬逺交深託待紛葩政如¶
世間嫵媚子巡&KR0633;倚户漸齒牙公卿初豈以爾¶
故𦝫金佩玉牢聲華區區更憐蜂蝶輩草根花¶
底為生涯此理前人未見之我今獨得頻咨嗟¶
生無京國名園分况此邊城萬里沙¶
　　夜雨¶
<pb:KR4d0104_SBCK_005-6b>¶
夜雨豈不好欠竹與芭蕉可想春意足不聞聲¶
蕭蕭清夢江之南雲霓正逍遥舊遊二三子為¶
我吹笙簫覺来耳餘清明日是何朝¶
　　久留帳下日夕思歸輙作長言一首告别¶
　　經略安撫侍郎¶
亂山急雨佐吾愁春去已逺人淹留誰能一飲¶
一車酒縱談醉膽下凉州元戎髙韻撫鸞凰舊¶
有沙堤㡬步長眼底不堪論徃事且誇羯鼓似¶
邠娘(娘羯鼔/唐称邠)應憐逋客羞澁餘思歸欲自駕柴¶
<pb:KR4d0104_SBCK_005-7a>¶
車月邉風冷不得住凡&KR0487;従耒有曼都(既仙去/頃曼都)¶
(寒思人間/月邉多風)¶
　　聼唱秦少㳺溪路雨添花詞感舊作¶
秦郎不知我我豈知秦&KR0048;相逢每戯𠟵此狷而¶
彼狂坐有今輔弼正色屢低昂逮今白髮垂悔¶
昔少年場一聞溪路雨淚與雨争行黄鸝千百¶
在斯人今則亡如其並老去娛樂豈&KR0205;央况復¶
有諸生遺頌滿汝陽(州教授交代/予與少㳺蔡)瘴霧殺君時¶
龍門曽慟傷今雖苟生活蒼蠅待我傍誰家有¶
<pb:KR4d0104_SBCK_005-7b>¶
歌喉此曲冝斷腸攄我一夕恨與世同悲凉¶
　　書事學謝康樂¶
南北夐綿絡同名圁與鄞嵗月老羈旅何事勤¶
所勤情勝古今契身以邪正分清音幸先後曠¶
懐得朝曛山腰轉嘉𣗳風袖落閒雲盤磴去来¶
迷飛泉髙下聞龍栢肯予媾上苑侍吾君(後苑/章聖)¶
(中有龍栢/雜花詩十首)三花論繾綣丹丘舊絪緼中抱既¶
兀兀外騖徒紛紛映䆫有翰墨滿架亦典墳攄¶
虹宮棟宇流汗程斧斤少時喜詭俗老境思迨¶
<pb:KR4d0104_SBCK_005-8a>¶
羣不復夢江湖賦詩心自欣¶
　　書觸目¶
山以石得名土惟山之賊如何云此山土石相¶
充斥土上而石下無良躋有徳土實最下底位¶
髙忝厥職或云三千年此土化為石頑隂不堅¶
陽如寄蹔容迹因知造化功不出纎毫力君子¶
自苦辛小人多羽翼念從開闢来久矣莫變革¶
吾其柰此何唧唧復唧唧¶
　　題鄜州牡丹¶
<pb:KR4d0104_SBCK_005-8b>¶
牡丹憎我眞惡客不解飲酒不吟詩欣持一尊¶
勸花飲那知不醉但淋漓爾花既醉應似我耿¶
耿一世㡬傷悲緑珠樓下香猶在西子舟中意¶
尚遲三尺晏嬰頻欲殺爾何夭矯尋常為沅湘¶
草木共憔悴幽蘭何足九畹滋昔人妙語不爾¶
發頋我安得有好辭晚来亦解意自足秀色直¶
可飡待肥¶
　　寄陳留江子我(丁酉)¶
江家宅在嚴家瀬亦有商聲歌半夜不煩死魚¶
<pb:KR4d0104_SBCK_005-9a>¶
逺吐墨誰識天馬早流赭嗟予久已烏角巾愧¶
爾當年白蓮社唯昔𤅬山見老禪枉嘆門人才¶
下下¶
　　庚子初伏前一夕大雨¶
雨來夜早晚斷夢驚所向鼓鼙聲後先龍蛇勢¶
下上柰此老屋何詩書果何當幸矣托皇州髙¶
枕得無恙瑞物日紛紜豈我獨飄蕩興言及山¶
楹羸思輙以張䟽泉到雲根松竹青益放胡不¶
&KR1901;柴車於焉事鬱怏平生知頋行短髮増惆悵¶
<pb:KR4d0104_SBCK_005-9b>¶
明朝入初伏金火両無恙¶
　　次韻和江子我臥病謝予相過之作¶
棄婦不言貧孤兒不知病美疹亦何有衰蓮披¶
緑浄大昜疾無妄要且觀情性我来自山中非¶
征亦非聘但恨清風薄安識皇都盛况聞藥艾¶
攻之子駭觀聼䇿羸七里灣憂醉豈易醒今兹¶
早常饌髙人能自勝不廢五字吟久與金石稱¶
我老言亦衰同鳴不相應¶
　　數䝉楊澤民秀才惠佳篇謝以長句¶
<pb:KR4d0104_SBCK_005-10a>¶
嘉陵江聲不到耳嘉州清音得之子豪英磅礴¶
狎鷗鷺金錢棄擲等泥滓青樓不使白髮生萬¶
恨都歸一杯裏三蘇死後三川愁君輩人才誰¶
所喜¶
　　以李約交遊晩嵗重為韻作五絶句别韓¶
　　二十七¶
紅塵嵗月晩白社煙霞交相思得相見作底不¶
逍遥幾嵗不出門一朝事逺遊長安初豈逺孤¶
客難淹留菡蓞露不遲蒹葭霜豈晚我生寜免¶
<pb:KR4d0104_SBCK_005-10b>¶
愁别離無近逺敝廬無良辰荒田多荒嵗貧賤¶
重離别君乎休富貴少貴别離輕老賤别離重¶
後日君亦老我髪亦種種¶
　　京居秋歎¶
京居少蟋蟀失我田園秋何用外物感不勝中¶
心愁少多王覇略老窘衣食謀神臯既絶分蠻¶
徼亦願遊鵲飛徒繞樹坎止信乗流頋惟爾青¶
簡能令人白頭當年魏公子今日無遺丘出門¶
何所從垂淚且復收¶
<pb:KR4d0104_SBCK_005-11a>¶
　　送周秀實知新昌¶
尊公文律自瓌竒雖持使節未相宜子敝青袍¶
哦五字州家不喜縣家嗤十年主簿今遷陟縣¶
衙簿尉来趨揖越絶山川舒嘯時莫歎鑑湖今¶
㡬尺鑑湖㡬尺吾其那聞道新昌佛仍大昔賢¶
墨妙誰識之一日清風千嶂破人間月色過中¶
秋天際風光稱逺遊陽闗本是西州曲鷺舞蘭¶
橈不解愁(宋宣獻公書/新昌西朋寺碑)¶
　　謝髙四十子昂詩巻¶
<pb:KR4d0104_SBCK_005-11b>¶
我有瀟湘淚還供閶闔愁故人過我䆫燈下謂¶
言客子宜悲秋徃體格律乍相視久矣揉練㡬¶
百過不然何以解能云是中不放客愁破文字¶
能自達何䖏有富貴莫愛離騷亡國音學乎大¶
雅則知未¶
　　送邵大兄知果州¶
先生之子征聘日自當&KR1274;舍稱先生即今白頭¶
青眼絶空持短䇿長安城漢宫雨露一朝到劍¶
閣山川五馬行既成詩書鄒魯俗難忘家世伊¶
<pb:KR4d0104_SBCK_005-12a>¶
洛情穰橙鄧橘饒渠勝魏紫姚黄如我盟約束¶
南充謝家女飛空倦矣復齊氓鴈逺難羣聲不¶
斷　頋我寧無意逺逰羸病不¶
得俱徂征長亭無酒酌君别獨将此恨西南傾¶
　　送顧彌邵朝奉知錢塘¶
錢塘宰是㑹稽客一身見盡元與白元白風流¶
且置之是家尊翁勇金石早受申公國士知誰¶
任東坡邦人責之子敢嗟官不達惟慙家世無¶
踵迹大才小試亦丹青衆前獨却自朝夕童稚¶
<pb:KR4d0104_SBCK_005-12b>¶
欣欣新有謡湖山藹藹舊相識㝎知不用酒遣¶
閑流行舉要百代厯(未出弥邵欲刊于錢塘/温公有資治通鑑舉要歷)¶
　　謝程致道監丞以秋夜&KR0033;舍二詩相視并¶
　　簡蘇在廷少監¶
秋風雖云髙不到建章宫巨䴡發妙思翰墨争¶
豪雄移子范舟興入此潘廬中　成到誰手蠒¶
面絲髮翁豈不憐此老氣&KR1170;志亦窮&KR0147;以壮觀¶
之行潦落長虹低頭謾　北攘臂徒遼東自娛¶
蓬蒿興敢傍珪璧叢　時難但已有感如霜鍾¶
<pb:KR4d0104_SBCK_005-13a>¶
(御名/今上)莫視蘓子是更得家風¶
　　謝邵三十五郎博詩巻¶
我嘗為厯學上元要極逺上元有逺邇踈宻出¶
早晩顧惟爾大父皇極探其本唐堯上百代日¶
月来衮衮因之知百索孰可妄憎噂子前視我¶
詩與子論詩壼子詩既煥爛我言得安穏為子¶
極源流無難如瓴建風雅闢大田騷些助鋤墾¶
曹劉鮑謝輩風雨得藨蓘閑居既識陶詠懐宜¶
知阮不有鮑與謝白也胡婉娩茍無阮與陶蘓¶
<pb:KR4d0104_SBCK_005-13b>¶
州曷息偃上下曹劉来少陵自益損豈易少陵¶
學浪走徒多踠况復爾来人不竈而市飯大兒¶
誇蘓豪小兒争黄謇詎知韓栁先學大忘赫烜¶
餘事五七言朝鸞叅暮鶠又如萬仞姿松巖絶¶
蘭畹念彼形似徒澁舌吞枯菌何人分詩文両¶
隊有魴鱒子早知此病我語出復&KR1901;何以謝子¶
勤王道不可緩凛凛易春秋南面儼龍衮禮書¶
朝萬邦寳輅粲朱幰顔曽侍珪璋荀孟陳干盾¶
老謾憐驥櫪壮當勇虎圏明朝役髙興蜀道横¶
<pb:KR4d0104_SBCK_005-14a>¶
碧巘我實愛子才語長情繾綣¶
　　庚子冬至祭鼎閣差充太祝致齋扵内西¶
　　廊待漏院以近法物庫有火禁甚嚴不勝¶
　　晝夜寒苦輙成長言¶
至日為客昔人歎况乃客次在齋宮齋宮所寓¶
有火禁氷食霜寝多凄風豐屋髙懸日不到未¶
信一陽生是中嘗聞鼎以大祭祀未聞祭鼎陳¶
笙鏞兹焉祭鼎戒羣吏古也拜竈勞皇躬森森¶
鼎閣祚厥西矗矗眀堂配自東　天子萬歳調¶
<pb:KR4d0104_SBCK_005-14b>¶
元象歳歳年年為祝工(象徽調/閣名圓)¶
　　髙藤州六觀堂¶
曽子三省予未能夫君六觀何自入天台敖我¶
三觀妙君又三之彌有得露下聚散俱已空電¶
出有無仍不實一世假夢暫踟蹰萬縁托幻&KR0147;¶
戯劇澄淵泡起不離中端形影見無差忒茲惟¶
一心之所發邈乎此心近不識更須止之艮為¶
山隨其觀䖏離非日與君相遇紫陌邉不謂我¶
言無不急君方度嶺駕朱軒我言之外何所識¶
<pb:KR4d0104_SBCK_005-15a>¶
　　詠老¶
脚踏浮雲身已老訪道修行恨不早曽見商周¶
全盛時不及唐虞古風好¶
　　同表甥趙康㳺种范李園¶
百態范氏石千尋种氏木灌以邠李水禽鳥識¶
故國使我從今去魂夢常不足¶
　　蓬萊仙¶
我是蓬萊山上客暫到人間管春色謝家池館¶
縱吟魂卓氏酒爐迷醉魄人間春色将柰何㶑¶
<pb:KR4d0104_SBCK_005-15b>¶
㶑灧灧濃如波歸来説與秦王女麻姑偷去唱¶
為歌¶
　　十二弟寄所和邵子文病中感懐之作復¶
　　次韻寄子文¶
先生窮著書寧比近術赦天故使之貧赤手唯¶
書藉或者窺殘篇律吕起韶夏㣲意有子傳光¶
燭不隣借大臣薦曰才留守勸征駕講席出正¶
𡍼肯以眇跛訝生平畎畆心願被草木化臥龍¶
終佐漢捫虱聊倚華二君獨何居耿耿心中夜¶
<pb:KR4d0104_SBCK_005-16a>¶
不悟伊吕間安容管葛亞璞玉詎連城祗堪𩀱¶
刖價何事揶&KR2952;鬼疾病尋舋鏬井臼每苦煩藥¶
食則不暇不藥得中醫黙符覆器　哦詩便無¶
恙乞酒宴茅舍彌荷天地恩性命永其貰飢鷹¶
侍中輩死矣一飽乍頋我與君侯更愧東山謝¶
　　迎赦一首¶
燈頭異花垂永夜占云明日當有赦咄哉無煩¶
汝報我三年郊恩遍天下知人所知豈神聖偷¶
歡送喜眞便佞犠卦箕疇汝詎知氷凍火炎予¶
<pb:KR4d0104_SBCK_005-16b>¶
不問曈曨日出迎赦来沸渭頌聲何休哉　陛¶
下萬嵗御九垓王母獻夀滄海杯更㸔正仗單¶
于陪¶
　　伸謝經略安撫待制送酒之什¶
眞茶竊所貪薄酒亦云嗜况此両乗壺㫖哉出¶
㕔事歌美秦州半樽罍更㡬倍(古曲名/秦州半)元戎眷¶
非一於焉則有二癃老欲扶持牢愁使破碎風¶
雪客嵗殫無殞故園淚我實不能飲自有愁常¶
醉頋彼昔之人何必陶阮䫫槌劔𠟵孟俠文武¶
<pb:KR4d0104_SBCK_005-17a>¶
衛公貴(饒/李文)宜飲不飲者我言尚何費頋分玉¶
帳春逺以金壺致舊都新奏功如花方髙㑹(人/唐)¶
(不獻貴勝而及衰賤耳想同韓陽二公一笑/詩云漁陽宴舊都美人花不如今鄙意謂公)¶
　　隂山女歌¶
劉原甫侍讀嘉祐中使虜聞隂山下有女子漢¶
服弹琵琶傳意甚異作隂山女歌說之感而(作/復)¶
隂山女漢服初裁淚如雨自㸔顏色宜漢裝琵¶
琶豈復傳胡譜赤車使者傳琵琶翩然雌鳳隨¶
凰去豈不憐此女兒心父母生身逺有祖平生¶
<pb:KR4d0104_SBCK_005-17b>¶
父母九原恨得幸一朝收拾取使者髙義重咨¶
嗟衣裳盟㑹其敢許漢装漢曲隂山墳七十年¶
来愁暮雲即今山川還漢家泉下女兒聞不聞¶
誰将一樽内庫酒招此芳魂亦何有崔盧舊族¶
自豪英頋此女兒慙色否巍巍之功惟　陛下¶
萬嵗百男固宗社赫赫雷電暫出車陶陶韶濩¶
詠歸馬墨荘侍讀如尚在應有好辭獻夀斚¶
　　月下作¶
今夜隴頭月徃嵗沃洲山短髮添盡白遐觀彌¶
<pb:KR4d0104_SBCK_005-18a>¶
多閑遥憐大㝎僧注彩衲畦間塵冠何可久曳¶
杖吾當還胡不忘言休自箴兹厚顔¶
　　恨契詩¶
坎𡒄愚無計慟哭老無淚居䖏近何適隠遁逺¶
何暨爰来未嘗恨始恨金石契何朝鎔而泥亦¶
暮泐以滓有美者伊人平昔嘗自謂此身敢自¶
輕實與劉向𩔗孰如同姓憂斧扆况忠對與我¶
盛蘇門何人忍棄背頋彼蒼蠅姿湏&KR0119;来附驥¶
附𩦸只湏&KR0119;沒身有臭嗜國中起四顧誰門復¶
<pb:KR4d0104_SBCK_005-18b>¶
擅勢前日既居貨今日宜入市市王誠何知多¶
賤而少貴懦劣既先奔强梁亦晩至俄然欣解¶
榻倐爾勇投袂烈烈參貔貅堂堂得英衛雲朔¶
土即復單于頸當繫如或騎豬歸鐵甲遮羞愧¶
功成麒麟閣丹青更何視莫能為爾言擊指血¶
迸潰况我本小人西京仍已亟所得果㡬何作¶
詩深自勵¶
　　記夢¶
山上多曲木澗底有勁草乃知窮達性多隨勢¶
<pb:KR4d0104_SBCK_005-19a>¶
所到此語自夢中景物殊¶
息老非少獨不偶貴勝昔見非吾好語　紫¶
歌敢不勉蹈道孰能憔悴予著之視同袍¶
　　謀歸寄陽翟李九吕十四兄¶
著身到雍隙故人在陽翟白髮何冉冉清夢徒¶
厯厯有美李将軍詩是萬人敵家封異姓王身¶
老二千石吕侯㡬世昁蟬冕必踵跡如何此孫¶
賢早飢而晏食門前潁水流屋上嵩山色天以¶
延二老世人何用識秪應爾日来為我長歎息¶
<pb:KR4d0104_SBCK_005-19b>¶
我嘗從之逰何難此投幘籬下菊黄時鴈背俯¶
可即嶽寺講時鍾婆娑且連屐¶
　　聞圓機累日病酒戲作存問之¶
善人有怒而無嗔美酒何曽病著人夫君自是¶
愁鬼著愁鬼一勺百氣振夫君何以致愁鬼十¶
年一官冷於水况令復似未苐時酩酊長編痛¶
料理君言不覺身無聊西家醪勝東家醪是中¶
有米亦可飽枉費東坡歌小槽(原長編疑事/圓机正看劉道)¶
　　屈原石板上見圓機題因和之¶
<pb:KR4d0104_SBCK_005-20a>¶
門掩自閑閑樽空寧薄薄妙語知杜美剛腸識¶
雷惡饒花人豈貧多竹地不薄最道長官難只¶
愁里胥惡¶
　　次韻邵子文書夢¶
先生有道無寸田長歌擊壤醉伊川今式玄冢¶
髙嵩巒嗣子詩禮老益端少從父友學其難一¶
書百讀口角涎父友寸步簡䇿邉聲名九州四¶
海寛時有狂瀾匯怒湍百媸安肯一著妍獨樂¶
園中徃復還蝴蝶沼上青草煙書成硯穴氣桓¶
<pb:KR4d0104_SBCK_005-20b>¶
桓蒼生属望十九年聖時未肯誤儒冠倐見佩¶
玉朝珊珊汴洛迎送路接連急急政如渴赴泉¶
跛者釋杖瘠肥膻兵偃不用盧重環貨利去若¶
風中幡抉蔀一發天下言白髮舊徳殿中間經¶
行求士趍傳飡先生之子難鬱盤緑衣春色行¶
度闗羣賢並進讓後先山摧棟折何茫然人間¶
此夢白日前况乃枕簟夜穩眠仙山塵絶逺囂¶
煎雲樓㷑閣白鶴閑若嚬若笑玉女顔我欲並¶
之無因縁傍意若謂堪憫憐是間有汝世之賢¶
<pb:KR4d0104_SBCK_005-21a>¶
此公不死神常全王僑偓佺不及肩汝曹蟻輩¶
徒攻堅欲子見之駭衆仙子色不平羞青山我¶
為子徃問彼天誰敢少弄天公權蘧蘧夢斷目¶
鰥鰥但覺毛骨輕且便賦詩不怕衆險艱¶
　　月¶
眞月夜夜滿妄見有盈&KR0635;譬如匣中鏡一成豈¶
合離腥蟇與狡兔謬及丹桂枝我今盡掃蕩庶¶
識眞月為¶
　　送曹資深受代還京兼簡劉養正(頤)¶
<pb:KR4d0104_SBCK_005-21b>¶
韓王孫子何楚楚不用根源論魏武讀書射獵¶
固自如𠟵談大笑能爾汝為君相遇在東州與¶
我中分萬斛愁我歸未得君歸去風流應復屬¶
曹劉¶
　　和二十二弟不相遇之作¶
秋雲&KR0082;搆雨惱此山河凉柴門試一出矯目歎¶
林光孔鸞勢自逺鴻鴈意亦長先後日雲間俗¶
眼安得常¶
　　秋吟¶
<pb:KR4d0104_SBCK_005-22a>¶
友生吾所畏言皃凛秋威崔子稻畦晩楊公王¶
田飢階除昨夜霜鍾鳴尚依稀吾友豈憔悴西¶
山空崔巍(中立提舉明道官/崔徳符監稻田務楊)¶
　　説之方憂韓公表大夫疾遽致仕乃䝉傳¶
　　視送陳州王樞宻(襄)詩十首意典辭䴡忻¶
　　喜輙次韻和呈以公若登台輔臨危莫愛¶
　　身為韻¶
布種無多寡收穫㡬豐凶老農知嵗異逺賈務¶
日同孰是勉無德莫非矜有功君何謝事早両¶
<pb:KR4d0104_SBCK_005-22b>¶
世有四公念公多疾病使我頻驚愕可恃膽氣¶
大何憂腠理薄九丹詎凌空八石&KR0147;扶弱無煩¶
問安否冘冘亦自若潁川美鳯凰淮陽盛股肱¶
皇㤙既布護清羸亦作興自知同涇渭孰覺異¶
鷃鵬巍巍君子堂而我得先登人間陳五鼎天¶
上應三台顧我幽居人卒嵗事田莱首種既已¶
薄時雨又復乖身事尚如此與世宜不諧衮冕¶
有人妖鍾鼓成國蠧可憐凌霜榦不作濟川具¶
三易朝吾車六詩暮吾輔豈亦不自娯菊徑而¶
<pb:KR4d0104_SBCK_005-23a>¶
蘭畆末官從逺投沈痾得此心願言麯神降何¶
用官鬼臨幽興落醴浦清夢繞崧岑使我既慙¶
昔柰何復愧今迷行常坎𡒄守道自熙怡伐蛟¶
不恃力刺虎寜用機華屋非所尚茅楹豈不宜¶
未覺覆盂安詎知累卵危渡江(御名/今上)且無登樓¶
戒亦莫有如鶴乗軒便𩔗燕巢幕此君如寳玉¶
百火不一爍又復如衢樽醉不謝所酌君少我¶
十嵗憐我空老大期君到雲霄遺我餘謦欬忽¶
先辭漢禄孰從仰周賫頋惟神所勞何論心乎¶
<pb:KR4d0104_SBCK_005-23b>¶
愛能老彼形骸孰疲此精神繄其抱病客只是¶
苦吟身少出便十首髙興感五辰嗟予强屬和¶
汲思如井輪¶
　　南門¶
今上元年九月初正南門鏁澁闗樞城上日出¶
三丈餘城下戢戢人嗟吁最憐縱横荷菜夫欲¶
殺青蒨成蔫菸驢它(去)嚙膝聚不驅群鷄孤鵞¶
鳴相呼邈然不數半與猪客子四散别門趨逐¶
臣過焉問何如知者不告色不舒或言　上皇¶
<pb:KR4d0104_SBCK_005-24a>¶
帝有符北門不開留翠輿金賊忽屯城北隅方¶
今明目達聦俱司門郎官上奏無未幾金賊耒¶
坦塗城南鐵騎柴(去)奚車焚蕩輔郡陵别都衣¶
冠南下滿江湖白頭辭臣思獻書洪範災異信¶
豈誣¶
　　送蘇季升出守明州¶
四眀白髮舡司空喘息使君如不容自爾怕道¶
四眀守問今何人休嚇儂丹陽丞相蘇公子氣¶
和体正如家公坐令山水生清思雲南雲北揮¶
<pb:KR4d0104_SBCK_005-24b>¶
毫中江瑶海扇不入筯肯以腥醎水驛供百家¶
之産歸一器詔下掃除勤耕農皇威海外讋蛟¶
蜃䴡人大舶安得通元年新政見此守丞相蘇¶
公真有後過家上冡問阿兄四海澄清眼眀否¶
　　送陜西運使陸郎中¶
二十年来闗内客眼眀太華髙太白今日前驅¶
使者旌雞舌香餘新日月春初胡騎逼王城公¶
在城頭佐天䇿将兹膽略撫西戎蕭闗逺爾無¶
堅敵便使秦人不告飢軺車與爾同休戚唯應¶
<pb:KR4d0104_SBCK_005-25a>¶
拂拭舊題名㡬人身在空相憶為我寄謝錢都¶
統鬂間不許霜雪積¶
　　今年暑氣甚劇六月二十八日初伏之末¶
　　風雨甚横既而便晴有感作(不記作䖏)¶
庚暑既云初甲運将復浃正當相火行如持溽¶
土　炎熾及雲霄煩燠况僕妾皇天不勝毒一¶
日思自愜箕畢靡遑舍巢穴徒更讋雨脚壓嶙¶
峋風威振&KR1005;嶫滂沲驅鬼神庭除覔舟楫扶揺¶
百年木斬馘一瞬捷豈容壺蟻蠧諒搜芥龍厭¶
<pb:KR4d0104_SBCK_005-25b>¶
我屋茅何支彼田禾已躐簡編恨枯槁縱横恣¶
涾浥泉酌便無情湯餅誰為饁亟&KR0082;撝絺綌從¶
此正經蹀矯首凌鶴翔奮身脱鳶跕寧知不亹¶
亹俄覺復燁燁强隂難節制衰陽易威脅藴隆¶
増㡬倍怫鬱起重疊蝗陣蹔侜張榖根自安貼¶
蜩狂噪百尺鳩慚勞両頰我亦悶賦詩&KR0082;語而¶
膽怯¶
　　栁集亡食蝦蟇詩因有作(不記作䖏)¶
我讀㧕侯詩不見蝦蟇篇所亡諒非一撫&KR0195;為¶
<pb:KR4d0104_SBCK_005-26a>¶
慨然不應流落人吟咏亦不傳問爾𦙄中竒何¶
以能棄捐湯湯栁之水漁無魴與鱣背脊得蝦¶
蟇樽俎薦春鮮莫言形皃惡素蛾與嬋娟栁侯¶
比豢豹頼以韓詩傳如聞大吕方乃無黄鍾圓¶
問之州鳩氏政令恐不宣我嘗求元唱其深在¶
九淵侯詩蝦蟇美人人垂饞涎蝦蟇竊自懼子¶
孫将不延柰此文字何偷攘付蜿蜒蜿蜒與蝦¶
蟇腥介每相憐遂令連璧孤不知今㡬年念我¶
少年日未識侯詩妍晚見海上老口誦盡殘編¶
<pb:KR4d0104_SBCK_005-26b>¶
因之得揚㩁今古共周旋此老可補亡已矣淚¶
潺湲¶
　　舟子語¶
晁子被放逐四方何所止隨衆到淮口脱身亂¶
兵裏長淮嵗暮風舟楫不得&KR0712;因之狂雨来青¶
山白浪底風雨與波浪三者酷𨷖靡北客怖未¶
嘗波神得自喜舟子言勿怖此是衝(去)風爾前¶
風衝後風縱神雜横鬼吼怒夜潮落倐忽熱風¶
起衝風如小人熟風若君子明日復衝風又非¶
<pb:KR4d0104_SBCK_005-27a>¶
前之比舟子言可賀此風即當死盛大不死者¶
從何覩神理京貫黼攸輩萬貨他手委官知其¶
然歟㡬年干天紀神降與人言化酒幻桃李上¶
真怒中華實錫羯胡祉破我諸州鎮胡陣風從¶
指漢兵遂喜北不走即降矣風伯不祐我豈獨¶
在兹水舟子語可書&KR0147;以視知已¶
　　十二月十六日立春¶
今年立春常年殊要乗生氣克胡錐鐵騎一嵗¶
再渡河青帝寧不行天誅相公廟略託諸天亞¶
<pb:KR4d0104_SBCK_005-27b>¶
輔割地甘丘&KR0469;天窮地蹙否極泰　王城門開¶
陽光舒　天子當陽朝萬國不擊土牛擊群狐¶
青青原野無横歛四民安樂　祖宗初¶
　　旅次大風¶
臘尾春頭難作客借書數帙(将書帙/一作且)共徘&KR0422;洛¶
陽東風逺尋我水波參折馮陵来可憐難問洛¶
陽事念我邑墓有餘哀漢兒辮髮益胡軍望望¶
都門何日開勤　王之師未肯發怒飈激起無¶
摧頺黄河髙浪大岯山金賊&KR0082;遁不得回吳檣¶
<pb:KR4d0104_SBCK_005-28a>¶
楚柂日千里太府有粟寧待催　朝廷號令必¶
偃物我得歸到孝王臺(催綱皆散去/近遣郎官數輩)¶
　　曹仁熙髙水壁¶
夫子在川上悠然歎所逝見逝不見水身與水¶
不二天維及地軸去矣不可制日月徒勞勞出¶
入丈赤地莫言此身㣲乆圍待經濟或指波濤¶
觀姑在蹄涔内後人不及門有口安足議劣得¶
䝉荘周動與呂梁㑹肈公識前波不共後波繫¶
龐公橋柱流奔湍是誰事熟誇觀濤者八月吳¶
<pb:KR4d0104_SBCK_005-28b>¶
儂戯瞪目不敢瞬睫軟蛟鼉噬多謝曹仁熙筆¶
端落妙意&KR0082;採甓社珠於此觀粲翠¶
　　張平叔家絲糕¶
君家絲餻何䖏絲三月晴天蕩漾時繭頭越女¶
繰不得却煩素手與晨炊客子千頭萬緒苦方¶
寸五紽誰得知¶
　　次韻謝人惠詩¶
東郊久不開春風宜斷絶梅信豈得芳何䖏香¶
芬烈徒令湖海士借論古人傑柰我貧病何蕭¶
<pb:KR4d0104_SBCK_005-29a>¶
寺多積雪終天不出門圖史欣羅列&KR0082;上　皇¶
帝書廟堂誰稷卨遊魚清且(自/一作)直飛鷺逺更¶
㓗頋彼四輪車禦侮難結轍一朝叩旅舍問我¶
来何説𠕅拜謝之子我正如子拙¶
　　謁嶽廟¶
吳楚江淮接海濤百龍有職驅黿鰲空中甍桷¶
森然見天上雲霓不得髙穆穆冕旒嚴帝制紛¶
紛牲幣自神臯不知嶽帝從何帝要是天曹各¶
有曹南極祝融炎劔㦸東方太皥却旌旄若容¶
<pb:KR4d0104_SBCK_005-29b>¶
羲仲篡羲叔亦許帝舜囚帝堯牛斗吾鄉如失¶
位奎婁魯野豈専朝人間職分已顛倒願正天¶
紀尊嶤嶤¶
　　淮南王¶
淮南王解燒金胡為黄葉落故林神仙鼎氣覆¶
千里草木姿媚鍾磬音誇誕之語恐難儻然安¶
得我登臨即今巨盗䖏䖏起　天子不貪淮南¶
地¶
　　贈陸逺大夫¶
<pb:KR4d0104_SBCK_005-30a>¶
顧陸筆墨森威儀身後猶為道子師&KR0082;觀道子¶
觀顧陸陸孫㝎自有天資或言苦學龍眠者不¶
頌世徳誇義兒肯為俗人落吾筆玉許支公實¶
我知儻非從容接笑語安得生氣今如兹湖光¶
萬丈明珠滿對此佳客申愁眉¶
　　又題陸大夫畫逸少逺遊道林¶
㑹稽内史勤筆墨逺逰中坐無一物何事支公¶
愛神駿團揭鼻齒映頂足拄杖圓笠如意負蓬¶
髪着巾俱肅肅相向忘言在何許望斷髙山空¶
<pb:KR4d0104_SBCK_005-30b>¶
翠麓¶
　　再題王許支圖¶
海嶽登臨許逺逰上乗雲氣下扁舟可憐畢竟¶
不聞道妙翰神騅却得留右軍憤世猶懐古何¶
事一朝得支許馬足不動羣奴癡感深絶俗俱¶
無語¶
　　積善堂¶
我家得姓自衛史文王之昭鍾厥美西京御史¶
府大夫父慈子忠不惜死至今墓上無曲棘潁¶
<pb:KR4d0104_SBCK_005-31a>¶
川嵗時䖍廟祀中原䘮亂厭風塵南渡不及渡¶
遼水晚惟道武攬英雄遼東之晁同興起世封¶
潁川刺濟州子孫嬋媛冠劔偉唐有賢良如漢¶
初名動集賢爲學士是時海内圖書家一晁未¶
議張與李(平泉李/三相張)忠實文華入本朝三祖百孫¶
同一體中祖潁川襲逺封東祖西祖復於濟自¶
漎決䇿罷兵来(帥罷西師遂𠫵大政/文荘公㑹韓范等五)平進不厭¶
百寮底即今門户益衰㣲&KR0259;古懐今情曷已¶
上恩坱圠播無垠宿莽心存春&KR1218;靡漳州有母¶
<pb:KR4d0104_SBCK_005-31b>¶
行百齡䟽封鈿服明光裏夫人眼力尚針(婁)拜¶
恩不易從稚齒初惟夫人有子賢曰此布濩敢¶
不俾何勞夢帝血面論直以㣲誠動旒扆華堂¶
白髮喜更新即看青袍子髙苐夀&KR1400;千場日未¶
央膝下曽玄扶且倚中眷有孫不能鳴東眷孫¶
文刋燁煒¶
　　送&KR0180;散先生東歸¶
先生身幹若浮查舌響霜鍾激水車平生樂逐¶
胡(鴻/一作)鴈起倐逰吳㑹忽京華公卿到門問窮¶
<pb:KR4d0104_SBCK_005-32a>¶
達未易可置吾齒牙今我何事亦青衫掉頭棄¶
擲如泥沙數術因之為道術浄居與世不交加¶
一醉十日醒五日𩀱環粧罷覔新花胡塵滿眼¶
獨不怕此非净居之勝&KR0088;¶
　　題兩馬圖¶
前馬去駸駸年少意有餘後馬追馳驟喘殺肥¶
髯奴¶
　　二十二弟自常州寄翦刀及筆来作長句¶
弟書毗陵来有同股分刃之刀緑管白毫之筆¶
<pb:KR4d0104_SBCK_005-32b>¶
刀是寶公錫上之所懸筆亦江淹夢中之所得¶
江南刀筆有如此不比豐沛吏蕭曹而興鋒鏑¶
顧惟二物大有恨不䝉獨孤府君一言之飾使¶
君惠山延陸羽文章不落翰墨迹扵今有用則¶
勞勞破賊露布征兵檄小楷帖黄奏北闕念弟¶
未歸空歎息¶
　　錢徳載以臨江朱玠筆見贈以詩謝之徳¶
　　載與李先之亦相善¶
清江長官空書来朱玠妙筆空悠哉恐是怕上¶
<pb:KR4d0104_SBCK_005-33a>¶
萬言書惡嫌並命憎不才(同除著作/説之與先之)¶
　　實紀二十韻¶
𩀱廟之前扁舟&KR0712;太原失守胡塵起鐵馬渡河¶
京城閉堤上奔亡如磨螘不是清河早腹兵千¶
艫萬舳去何已百家相逢不相識同聲嘆言有¶
如此閹貫梟顱一日間地下未應有餒鬼董卓¶
燈臍照傕泥禄山腸流盛安使(梟而用范訥輩/此二句謂貫雖)¶
京不及刑家自全黼弗顯誅恩尚委楊炎終報¶
元載讎㣲之實同宗閔恥(輩/與猶衆/此二句謂京黼)政刑¶
<pb:KR4d0104_SBCK_005-33b>¶
既棄胡虜盛中國不尊招訕毁尊名重器假狗¶
彘公卿何人是知理嗟予老病豈樂生實抱忠¶
謀難湏死亦嘗奏對明光殿寒飢徒步荆棘裏¶
面風背日若有待前有戎車後妻子戎車不斷¶
頓都城元戎一言左右以遥有人家投宿無骨¶
肉夜飯無鈍齒不嗟五日不頮面但憐一夜燈¶
花喜庶㡬明發脱盜手復見皇威振遐邇廟堂¶
𠕅見謝太傅奕棋未罷風塵弭前夜客投佛寺¶
晚全家凍泣木魚底我今朝夕幸已多聞見紛¶
<pb:KR4d0104_SBCK_005-34a>¶
紛&KR0147;實紀¶
　　靈璧石有未上供者狼藉両岸¶
鳯凰山石與石殊𠡠使督貢傾舳艫擎空不數¶
碧菡蓞媚日寕顧女珊瑚但識天囿簫韶底豈¶
期汴岸沙礫餘煬帝錦㠶㡬来徃曽不得汝恨¶
何如¶
　　枕上聞蛩忽久不鳴¶
促織復促織爾實借我職語我以詩書覺我以¶
道徳胡然久不鳴似知不如黙黙而如見容實¶
<pb:KR4d0104_SBCK_005-34b>¶
惟已失則不見容而疑豈不云大惑智哉神於¶
蓍夢有不待卜秋風日已髙太白光如植予豈¶
黙黙時殺身循吾國¶
　　連日與性之王君談遽来告别因作¶
許州秀才周若䝉星官占罷淚無從歐陽公死¶
不過夏天上文星已告㓙常秩王囬暨姚闢排¶
斥先儒不少容囬苐曰向竊笑之學問文章衆¶
所同識此二事王氏孫酸棗先生稱祖翁先生¶
易老净肇樂晩奏象繫明光中清净之化浃百¶
<pb:KR4d0104_SBCK_005-35a>¶
年寡&KR0082;愛民自　祖宗(於九五之説上喜甚既/先生為/大祖講易至)¶
(身無如寡&KR0082;上嘉納之/而言治國莫若愛民養)潜仁畜徳流必逺譬如¶
喬嶽生寒松天之生材弗浪與不世其羙安得¶
雄君之積學萬石簴茟力仍闗千石鐘遑遑&KR0082;¶
談誰聼此(汝/一作)秋江好渡多柔風¶
　　舟中倦甚¶
櫓聲出入如謳發晝長夜短睡虵絶舡䆫跼蹐¶
天地隘出向舡頭望寒月月寒不照孤征人自¶
與紅鑪得意親何日有田吾意得躬耕壠首待¶
<pb:KR4d0104_SBCK_005-35b>¶
陽春¶
　　曉霽¶
沈痾春夜客風雨送愁来曉雲收風雨一瞬静¶
九垓東皇太一人盜賊何有哉上使四門闢豈¶
但桃李開下使小人退即日大輅囬昭昭負帝¶
徳汲汲掞天才白頭見太平酒醒豁所懐¶
　　説之有庭珪真墨一為儀真賊所焚伏䝉¶
　　二十二叔特以真墨見惠喜出意表輙賦¶
　　詩申謝¶
<pb:KR4d0104_SBCK_005-36a>¶
黄瓜忌三摘吾臂醫九折有如老商胡何言問¶
折閲兒藏廷珪墨賊火出烈烈是時干戈起髑¶
髏積不血寧復有此物硯北伴白髮叔父曰乞¶
汝可憂百如結矧此㣲物者戯劇論巧拙拜吾¶
叔父賜理亂聞一轍再拜叔父賢世珍視不屑¶
百拜叔父意兒學安得輟¶
　　謝藴文水仙花¶
飄零塵俗客再見水仙花清芬二十載饒殺蘭¶
杜家¶
<pb:KR4d0104_SBCK_005-36b>¶
　　王性之自揚州迁路相訪于海陵荷其意¶
　　厚非平日比贈詩以别¶
九死性命存乃到海陵倉海陵何所有麋鹿晝¶
成行多倉多麋鹿今也恨難忘爰從　本朝来¶
人物上國光容我迹其間性之因翺翔性之篤¶
忠信又復能文章一世所趣附在眼獨不忙困¶
於州縣吏歛翼弗許張蹉跎誰識之心膽空堂¶
堂我不自揆者薦之三府傍相公意似順衆口¶
極雌黄我斥不得容為子増慨慷子行羣賊中¶
<pb:KR4d0104_SBCK_005-37a>¶
妻孥道路長掛㠶揚州灣聞我病在床不尋枉¶
陼来或謂子不剛活我以簡䇿飽我非稻粱告¶
别閩嶺去波浪春風狂既&KR0082;殺風母又欲射天¶
狼四海俱已震何䖏一身蔵揮淚與之子闗雎¶
哀不傷禄山傾社稷朱泚侮君王于今無此孽¶
但可正皇綱文章出號令忠信被農桑之子抱¶
此器用之斯民康吳酸宜勉强無煩憶粟漿¶
　　陳情(作氛字/氣字可)¶
春風到来久今日令得行蛙聲曲池滿栁色深¶
<pb:KR4d0104_SBCK_005-37b>¶
巷明負痾老客子徜徉難為情豈不懐故隱盜¶
賊間徂征近得望　行在氣祲夜峥嶸諒待賢¶
者出一偃天下兵四夷堡障静三農田野耕鷄¶
豚飽故老廉恥責後生我雖素飡者自謂能頌¶
聲此情誰與同有公仍有卿¶
　　次韻和馬子虗學士感事見贈¶
與君中山時心樂得樂土未始厭耳聞寧或刺¶
眼覩風雨喜分散樂事亡難補㸔君青雲編翅¶
墮不得舉榮滯正相半田園餘㡬許前年白馬¶
<pb:KR4d0104_SBCK_005-38a>¶
亂不保使君詛去從竟陵謫竟陵人何慕妻兒¶
思北歸耕桑失寒暑邂逅恠我存魂招来奚數¶
强&KR0082;布露之愧君健能賦¶
　　流寓海陵半年忽得周元仲分寧書欣慰¶
　　與常日不同輙有作代書¶
海陵士子江東客我到海陵無主人蒼波知君¶
到何䖏&KR0033;待書来消息真與君相去嵗月久世¶
事茫茫誰出手桑田&KR0082;變仙人去鶴駕雲軿安¶
得取愁腸出淚付滄波江上秋風奈我何何䖏¶
<pb:KR4d0104_SBCK_005-38b>¶
雲山君待我更煩先寄綵雲歌¶
　　秋感¶
鄰鷄鳴已過吾鷄一何&KR0180;要穩土人眠髙視清¶
秋晏惜哉清秋時留客久異縣莫謂兹荒陬干¶
令洿畿甸黄屋在揚州江山被㤙幸肥羜飜吳¶
羮宫粧驚楚練雖云胡馬陣敢敵水龍鑑有事¶
郊三年神降樂六變萬國走玉帛両京鎻宫殿¶
眀發迎歸路兹夕淚如霰孤旅愁思絶一身㡬¶
憂患¶
<pb:KR4d0104_SBCK_005-39a>¶
　　秋適¶
今日秋光逺吾意亦己閑致此清羸身茄菼薏¶
苡間一别嵩陽縣二紀不得還㡬䖏逢新秋幽¶
夢著舊山木落淮南舊水流日柴闗¶
　　閑極¶
閑極忘覉旅秋色為我深牛臥樹外影雞鳴堂¶
中心自言身已隱人道尚官箴明趍傍海郡適¶
我梁甫吟¶
　　謝季左司筆墨¶
<pb:KR4d0104_SBCK_005-39b>¶
韓揚州簫劒州相忘終日夢悠悠何如㣲季掾¶
三府國譽鄉評坐以收不忘筆墨髙人興為道¶
明珠無昧不¶
　　且&KR0205;告行求題其父所作夢記之後¶
前身嵩陽老道士今日京東蔡秀才杜門蔵書¶
萬餘&KR0195;不知何身得之哉¶
　　雪中懐水雲舘¶
六出花頭萬疊波水雲館前不肯過玉鸞素面¶
如相語人間清興今如何¶
<pb:KR4d0104_SBCK_005-40a>¶
　　無客¶
嗟予少好客今老客棄予忽忽飄流來不知嵗¶
又除良愧彼黄鵠千里無修塗江東賊强臣(敦/王)¶
(輩)淮南盜(輩/楊行)鍾阜彼朔雪蹔與我何娛¶
明當雲夢去已　又何如¶
　　将為枝江之行¶
北斗垂幾尺東京路㡬千大江復㡬湥臘尾難¶
放船豈無彫胡飯疾病相後先波濤日夜起髙¶
枕相與眠春風明日來為我添華顚沅湘盛春¶
<pb:KR4d0104_SBCK_005-40b>¶
風蘭茝為人妍沅湘無故人耕釣異雲煙沅湘¶
有故人避地于我前彼美媚學子共講中庸篇¶
　　呈華藏宻印¶
華藏有主人百界轉纎埃主人順喚客低頭不¶
敢來¶
文集巻第五¶
