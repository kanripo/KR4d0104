# -*- mode: mandoku-view -*-
#+TITLE: 景迂生集
#+DATE: 2015-09-23 10:21:03
#+PROPERTY: JUAN 10

<md:KR4d0104_SBCK_010-63b>¶<md:KR4d0104_SBCK_011-1a>¶
<pb:KR4d0104_WYG_011-1a>
欽定四庫全書
　景迂生集巻十一¶
　　　　　　　　　　　　宋　晁説之　撰
　
¶
　别著¶
　　　昜規¶
説之山縣無事輙以所聞讀易自娱若著書則¶不敢而
又未能忘言于斯世也作昜規十有一¶篇建中靖國元
年辛巳六月十二日磁州武安¶縣咸池軒
<pb:KR4d0104_WYG_011-1b>
　　　三才<md:KR4d0104_SBCK_011-1b>¶八卦成列象在其中矣因而重之爻在其中矣¶是未重
卦之時三才之象固已具矣所謂兼三¶才而兩之故易
六畫而成卦者言三畫既兼三¶才而六畫又以兩之故
卦成於六畫也又曰兼¶三才而兩之故六六者非他三
才之道也葢兼¶兩之者别有所屬言惟三才之道而已
也聖人¶前後反覆告人明矣奈何後之學者以初二為¶
地三四為人五上為天乎伏羲初畫卦時三才¶不備乎
<pb:KR4d0104_WYG_011-2a>
有地與人而獨無天可乎夫所謂仰觀<md:KR4d0104_SBCK_011-2a>¶俯察者無所不
寓也昔顔永嘉獨有得於此何¶衡陽且屢排之况他人
乎顔云過此以徃予欲¶無言其所感不淺矣説之初聞
虞翻夢吞三爻¶而通昜陸希聲夢三聖人而捨彖象作
傳意夫¶二子者可語伏羲之昜也翻乃蔽於互體旁通¶
希聲不出王輔嗣之藩籬惜哉唯揚子雲準昜¶而為三
𤣥一行論三微而成一象其得深矣吾¶康節先生所謂
昜者伏羲氏之昜也
<pb:KR4d0104_WYG_011-2b>
　　　昜爻相應<md:KR4d0104_SBCK_011-2b>¶學者以初應四二應五三應上予不知其何以¶也繫辭
言卦爻象數剛柔變通之類非一也其¶詳至於三言五
言七言而不已未嘗及所謂初¶四二五三上之應也繫
辭論咸九四之類凡十¶有七爻闡𢎞明著若恐無以告
人者諄諄勤矣¶又未嘗一言及乎應也在爻凡三百八
十四象¶示其吉㓙悔吝無咎所以然者亦未嘗一言在¶
應也惟師小畜履同人大有豫臨无妄咸恒遯¶睽損萃
<pb:KR4d0104_WYG_011-3a>
升未濟十有六卦之彖以應為言而實<md:KR4d0104_SBCK_011-3a>¶非初四二五三
上之應脱如初四二五三上¶之應則損應有時而益亦
應有時也未濟剛柔¶應而既濟亦剛柔應也損既濟之
彖何為不以¶言乎彼四十八卦乃皆無應乎且夫八純
卦或¶者皆曰無應也其皆不善乎獨艮之彖乃言上¶下
敵應不相與又何邪小畜大有五陽而一隂¶或者謂小
畜之六四初九大有之六五九二為¶應耳安有柔得位而
上下俱應之理乎大有六¶五之交與夫九二之載善矣
<pb:KR4d0104_WYG_011-3b>
九三上九號為無<md:KR4d0104_SBCK_011-3b>¶應而九三公用享於天子上九自天
佑之吉無¶不利顧豈不善乎中孚九二九五號為無應
而¶九二鳴鶴和隂九五有孚攣如則不必如大有¶之六
五九二有應乎中孚六三上九號為有應¶而六三皷罷
歌泣之無常上九翰音登天而無¶實反不如大有之九
三上九之無應乎遯初六¶九四號為有應而初六遯尾
九四好遯陽利應¶而隂不利應乎頥初九六四號為有
應而初九¶㓙於捨龜六四吉於得虎又乃隂利應而陽
<pb:KR4d0104_WYG_011-4a>
不<md:KR4d0104_SBCK_011-4a>¶利應乎升初六六四號為無應而初六允升大吉¶六四
王用享於岐山隂無應而俱得乎豐初九¶九四號為無
應而初九遇其配主九四遇其夷¶主陽亦無應而俱得
乎鼎六五九四號為有應¶而六五鼎黄耳金鉉上九九
三號為無應而上¶九又亦玉鉉何邪睽初九九四號為
無應而九¶四睽孤六三上九號為有應而上九又亦睽
孤¶何耶咸之三隂三陽而感也六爻乃俱不以應¶而為
得又復何耶由是言之烏論夫有應無應<md:KR4d0104_SBCK_011-4b>¶而明得失耶
<pb:KR4d0104_WYG_011-4b>
王弼所謂觀變動者存乎應非也¶予嘗逺究其失亦非
弼倡之特弼專以斯為術¶耳葢前見乎九家之昜與夫
荀爽之傳京房之¶占而房占術中應乃其一事也葢於
昜論世¶故貴應今捨世而惟應之尚猶六軍戰而無元¶
戎徒貴竒兵也且房之占未必宻於郭璞而璞¶不以位
為應矣况其不為璞者乎昔殷荆州問¶逺公曰昜以何
為體逺公曰昜以感為體殷曰¶銅山西崩靈鐘東響便
是昜乎夫以感論昜者<md:KR4d0104_SBCK_011-5a>¶猶見鄙於前人而乃區區於六
<pb:KR4d0104_WYG_011-5a>
位之應不尤末¶乎¶
　　　位¶
繫辭謹於爻而畧於位葢爻有變而位不變也¶吉㓙悔
吝無咎者皆自爻而出也故曰六爻之¶動三極之道也
又曰爻者言乎變者也吉㓙者¶言乎其失得也悔吝者
言乎其小疵也無咎者¶善補過也是故列貴賤者存乎
位位有貴賤而¶無吉㓙悔吝無咎也故又曰吉㓙悔吝
生乎動<md:KR4d0104_SBCK_011-5b>¶者也爻象動乎内吉㓙見乎外位皆不與焉學
<pb:KR4d0104_WYG_011-5b>
者既説初四二五三上之應又謂以陽居陽隂¶居隂為
得位得位者吉以陽居隂以隂居陽為失¶位失位者㓙
聖人又亦不道也然則九五九三¶六二六四俱善乎六
五六三九二九四俱不善¶乎聖人何必區區焉繫辭以
斷其吉㓙不遺拇¶指之微不諱豕鬼之怪研極之不已
乎繫辭論¶位之詳且明者曰二與四同功而異位其善
不¶同二多譽四多懼近也柔之為道不利逺者其<md:KR4d0104_SBCK_011-6a>¶要無
咎其用柔中也三與五同功而異位三多¶㓙五多功貴
<pb:KR4d0104_WYG_011-6a>
賤之等也其柔危其剛勝耶夫六¶五六三謂之危可也
詎皆㓙乎六二六四俱不¶利逺者而學者以六二為善
則無過矣何必用¶柔中而補過矣¶謙六四無不利撝謙
大畜¶六四童牛之牿元吉頥六四顛頥之吉何耶繫¶辭
又論位之為重者曰聖人之大寶曰位即繼¶之何以守
位曰仁葢位為虛而仁為實位也茍<md:KR4d0104_SBCK_011-6b>¶得其人雖謙之初
六謙謙君子用渉大川吉升¶之初六允升大吉寧論以
隂居陽之四二乎雖¶大有之上九自天佑之吉無不利
<pb:KR4d0104_WYG_011-6b>
鼎之上九鼎¶玉鉉大吉無不利寧論以陽居隂之三五
乎蹇¶之六二九三六四九五號居得位乃一於蹇而¶危
何也解之六三九四六五號俱失位乃一於¶解而安雖
六三之負乗致宼亦吝而已焉何耶¶蹇之四爻既俱得
位獨六四象言當位何也解¶之四爻既俱失位獨九四
象言未當位何也困<md:KR4d0104_SBCK_011-7a>¶之九四號為失位象乃言雖不當
位有與也需¶之上六號為得位象又亦言雖不當位未
大失¶也又如歸妹六五號為失位而象言其位在中¶以
<pb:KR4d0104_WYG_011-7a>
貴行也旅之九三號為得位而旅焚其次喪¶其童僕九
四號為失位而旅於處得其資斧噬¶嗑彖言雖不當位
利用獄也至六五象則言貞¶厲無咎得當也既濟彖言
剛柔正而位當未濟¶彖言雖不當位剛柔應也參差反
復如此則有¶得失初不繫於位之當否果何足論哉借
如彼<md:KR4d0104_SBCK_011-7b>¶學者之論則位之不當者衆矣象之所言才十¶有
三旅豫臨噬嗑震兑中孚未濟之六三解夬¶萃小過之
九四大壯之六五是也位之當者亦¶衆矣象之所言者
<pb:KR4d0104_WYG_011-7b>
才七比兑渙節中孚之九五¶臨賁之六四是也不知果
何謂耶嗚呼聖人之¶告人明矣其義必在爻位者則兼
爻位而稱¶之大畜六四元吉有喜六五之吉有慶之類
是¶也有爻位之義兼在卦者則又亦兼卦著之比¶之初
六有它吉大有初九無交害之類是也顧<md:KR4d0104_SBCK_011-8a>¶弗明乎學者
乃倡之喜於自昧而已¶
　　　承乘¶
學者既為有應無應得位不得位之説而求之¶或不通
<pb:KR4d0104_WYG_011-8a>
則又為承乘之説譬如狡兎三窟期必¶一安其説謂隂
承陽則順陽承隂則逆陽乘柔¶則吉隂乘剛則㓙紛紛
者至於專君奪民分女¶冠婚患失患得區區封植烏覩
觀㑹通於自然¶行典禮而不怍周流廣大者哉是離皆
得於上¶而失於下坎皆得於下而失於上豈其然乎且<md:KR4d0104_SBCK_011-8b>¶子之繫辭曽無一字及此也繫辭有所謂凡昜¶之情近
而不相得則㓙或害之悔且吝者似乎¶承乘而非也此
論昜之情耳爻彖以情言吉㓙¶以情遷是也安論位之
<pb:KR4d0104_WYG_011-8b>
逺近乎象亦有所謂從¶上舎下志在内志在外者復似
乎承乘而非也¶象泛言上下内外而不止以一爻為言
也其言¶乘剛者凡五噬嗑震之六二六五豫之六五¶皆
本諸震而云爾也非震非坎未之或恤如乾¶昜以知險
坤簡以知阻則尤無所病也若夫乘<md:KR4d0104_SBCK_011-9a>¶柔與乘剛者象亦
不見一字也師九二之承天¶寵蠱初六之意承考六五
之承以徳歸妺初九¶之吉相承上六之承虛筐節六四
之承上道又¶豈止爻位而云哉小過六二過其祖遇其
<pb:KR4d0104_WYG_011-9a>
妣不¶及其君遇其臣辭之難了者自王輔嗣而來一¶口
曰初祖也五君也六二過初而不及五云爾¶也不知凡
厥六二如之何也其不思亦甚矣荀¶悦稱桓帝時馬融
著昜解頗生異説及臣叔父¶故司徒爽著昜傳據爻象
承應隂陽變化之義<md:KR4d0104_SBCK_011-9b>¶以十篇之文解説經意由是兖豫
之言昜者咸¶傳荀氏學而馬氏亦頗行於世然則乘應
之學¶自荀爽而盛歟¶
　　　中正
<pb:KR4d0104_WYG_011-9b>
中正昜之所尚也雜物撰徳辨是與非則非其¶中爻不
備豈謂位之中乎吉㓙者貞勝者也天¶地之道貞觀者
也日月之道貞明者也天下之¶動貞夫一者也亦豈謂
位之正乎學者必以位¶而論中正則季氏不特富於周
公亦且賢於仲<md:KR4d0104_SBCK_011-10a>¶尼矣如六二九五為中且正則凡六五
九二俱¶不善乎初上三四永不得用中乎艮六五安得¶
艮其輔以中正未濟九二安得貞吉中以行正¶復之六
四中行泰之六四中心願焉者又復何¶耶如以陽居陽
<pb:KR4d0104_WYG_011-10a>
以隂居隂為得位而正陽之居¶隂隂之居陽為失位而
不正則凡初九九三皆¶善而初六六三皆不善乎凡六
四上六皆善而¶九四上九皆不善乎晉之初六獨行正
艮之初¶六未失正䝉初六之正法離上九之正邦又復<md:KR4d0104_SBCK_011-10b>¶何耶凡所謂貞吉貞㓙者皆非初六九二六三¶九四六
五上九之事歟未濟六爻在彼學者皆¶失正失中而九
二九四六五何以皆貞吉耶以¶卦言之中孚用中䝉頥
養正中孚獨二五備徳¶而䝉之六五不得為童䝉之吉
<pb:KR4d0104_WYG_011-10b>
頥六五不得有¶居貞之吉耶葢彖之所謂中正者自因
卦而為¶言又安得以爻卦為一體哉曽卦爻之不辨也¶
悲夫¶
　　　卦爻<md:KR4d0104_SBCK_011-11a>¶觀變於隂陽而立卦發揮於剛柔而生爻是卦¶爻各有
所自也卦以象告爻以情言又其為用¶亦不同也學者
正指一爻而成一卦是爻猶頸¶也卦猶贅也聖人何喜
多端而蘊崇哉得非學¶者見小畜彖言柔得位而上下
<pb:KR4d0104_WYG_011-11a>
應之曰小畜同¶人彖言柔得位得中而應乎乾曰同人
大有彖¶言柔得尊位大中而上下應之曰大有遂爾妄¶
意歟大有六五厥孚交如威如吉因以成大有¶之卦似
可也小畜六四有孚血去惕出無咎何<md:KR4d0104_SBCK_011-11b>¶能成小畜之卦
乎同人六三同人於宗吝亦能¶成同人之卦乎彼為之
辭曰成卦則可為爻則¶不可予所未喻也譬如有人未
知牧豕使之擾¶龍不其難乎又彼謂履虎尾不咥人亨
者正為¶六三一爻也六三則履虎尾咥人㓙大過棟橈
<pb:KR4d0104_WYG_011-11b>
本末弱者正謂初六上六之弱也初六藉用白¶茅無咎
上六過渉滅頂㓙果其弱歟如此之類¶不因彖而妄使
卦爻氷炭者卒無典常旁行而¶流也何足道哉何足道
哉<md:KR4d0104_SBCK_011-12a>¶　　　象¶
昔稽康作言不盡意論殷融作象不盡意論卓¶哉吾意
夫二子者可謂言易也其深得聖人之¶言者歟聖人謂
言不盡意故立象以盡意使意¶盡於象則亦盡於言而
<pb:KR4d0104_WYG_011-12a>
意非言之所盡則亦非¶象之可盡姑立象以盡之果莫
之盡也意如其¶盡則象亦不立今象之立以盡不盡之
意非盡¶不盡之言也學者乃争嘵嘵於象是聖人欲以¶
盡意者欲盡言也不亦悖乎何襄城患之乃為<md:KR4d0104_SBCK_011-12b>¶六象之
論曰實象曰假象曰偏象曰圓象曰義¶象曰用象蕭氏
又難之不取偏象圓象而立四¶象之論何蕭不知一物
俱有六象非一象各著¶一物是未免嘵嘵之徒也彼鄭
康成虞翻軰巧¶於取象旁行曲致王弼患之曰爻茍合
<pb:KR4d0104_WYG_011-12b>
順何必¶坤乃為牛義茍應健何必乾乃為馬弼乃太恕乎¶
是易之立象猶詩人之託興於草木鳥獸乎孫¶盛之誚
弼宜哉盛為象妙於見形論曰聖人之¶觀器不足以達
變故表圓應於蓍龜圓應不可<md:KR4d0104_SBCK_011-13a>¶為典要故寄妙迹於六
爻六爻周流唯化所適¶雖一畫而吉㓙並章執一則失
之矣擬器託象¶而慶咎交著繫器則失之矣八卦者圓
化之形¶迹也天下者寄見之一形也圓影備未備之象¶
一形兼未形之形故盡二儀之道不與亁坤齊¶妙風雨
<pb:KR4d0104_WYG_011-13a>
俱變不與巽坎同體嗚呼不得稽殷與¶之談必也孫安
國乎¶
　　　主¶
卦各有主也學者一槩主之於五不知孔子魯<md:KR4d0104_SBCK_011-13b>¶逢掖何
乃為百代文教之主歟紂商王曽不得¶以獨夫自全其
故何耶屯之初六以貴下賤大¶得民而九五屯其膏施
未光謙之九三勞謙君¶子萬民服而六五利用侵伐征
不服主果何在¶耶豐之初九遇其配主九四遇其夷主
<pb:KR4d0104_WYG_011-13b>
果以誰¶為之主耶升之六四王用享於岐山既濟九三¶
高宗伐鬼方之類則主之立象明矣學者未之¶思乎¶
　　　徳<md:KR4d0104_SBCK_011-14a>¶夫卦辭變通至於神而明之存乎其人亦已極¶矣乃言
黙而成之不言而信存乎徳行則昜¶以徳為尚也乾之
大無不周其所稱者四徳而¶已也夫既以健順論乾坤
又言乾之徳行常易¶以知險坤之徳行常簡以知阻顧
豈一徳之云¶哉學者於巽知其入而不知其出也於艮
<pb:KR4d0104_WYG_011-14a>
知其¶止而不知其行也於震知其動而不知其恐懼¶也
於兑知其説而不知其憂傷也於坎知其陷¶而不知其
為隂之中也隂陽之所始也陷不自<md:KR4d0104_SBCK_011-14b>¶陷也於離知其麗
而不知其為陽之中也隂陽¶之所終也麗不自麗也彖
於恒言巽而動於益¶言動而巽於咸言止而説不於損
言説而止何¶耶意自有所在也學者論説止之徳於損
非聖¶人之意也如為一之於徳則有泰而無否常復¶而
不剥君子之道未知或消而小人之道無自¶以長矣嗚
<pb:KR4d0104_WYG_011-14b>
呼學者於八卦惟知一徳執一徳而¶不知屈伸安用居
觀其象動觀其變消息盈虚¶之尚乎<md:KR4d0104_SBCK_011-15a>¶　　　變¶
智者觀變於幾微之初而昧者則不然見雨施¶而知天
之變物感葉落而不知物之變秋亦已晩¶矣京房虞翻
荀爽蜀才之徒嘗論易之變矣不¶過謂泰否變而為咸
恒咸恒變而為損益坤之¶上六下處乾三乾之九三上
升坤六而為損乾¶之九三下處坤初坤之初六上升乾
<pb:KR4d0104_WYG_011-15a>
四而為益¶坤之上六來居乾之二而為賁之文剛乾之
九¶二分分居坤上而為否之文柔如斯而已耳安<md:KR4d0104_SBCK_011-15b>¶得六
十四卦所以四營十八變參伍以變之法¶哉嗚呼昜之
變茍如此不其晩乎王弼獨知賁¶有乾坤之變而區區
以情明爻通變以辭明卦¶適變又何其晩耶夫情之好
惡辭之險易變之¶迹也非其迹之所以變也變動以利
言吉㓙以¶情遷則將變而情亡矣以言者尚其辭以動
者¶尚其變則既變而辭亡矣弼曽未之思乎孫盛¶誚弼
<pb:KR4d0104_WYG_011-15b>
以傅㑹之辨麗於浮義至於六爻變化羣¶象所效五氣
相推皆擯落多所不闗非誣也今<md:KR4d0104_SBCK_011-16a>¶之學者滔滔又皆弼
之下走也¶
　　　訓詁¶
古之人訓詁緩而簡故其意全雖數十字而同¶一訓雖
一字而兼數用至隋唐間何妥二劉軰¶好異務華訓巧
而逼使其意散兩字兩訓而不¶得通或者則又紛紜解
剥累數十言而不能訓¶一字畫蛇既成紛然多足也毫
<pb:KR4d0104_WYG_011-16a>
髪輕重宻於商¶君之治秦前人或不容轉喉矣夫五經
之訓皆¶緩而簡惟昜為甚如豫六五恒不死象曰中未<md:KR4d0104_SBCK_011-16b>¶亡也艮六五艮其身象曰止諸躬也兑九四之¶喜有慶
也今人之辨此六字同異學如之何哉¶豫之九四所謂
盍簮者由漢以來諸儒皆曰簮¶疾也雖王弼不知牛在
古非稼穡之資而及乎¶簮則亦曰疾也至侯果始有冠
簮之訓適契今¶日穿窬之學不知古者禮冠未知有簮
名也若¶此者甚衆可勝言哉又且古人之語多倒學者
<pb:KR4d0104_WYG_011-16b>
不可不知必如今人之語則讀山海經之類多¶所不了
為其語多倒故也况夫昜之作於中古<md:KR4d0104_SBCK_011-17a>¶乎坤初六履霜
堅氷至象曰馴致其道至堅氷¶也夬初九壯於前趾徃
不勝為咎象曰不勝而¶徃咎也夫子順其辭以告人如
此奈何後之人¶樂於穿窬必為之辭哉若夫文字有科
斗籕篆¶𨽻書相仍之訛舛或其授受之不同則具在别
録¶
　　　堯典中氣中星(堯元年/¶甲辰厯)
<pb:KR4d0104_WYG_011-17a>
日中星鳥春分而日與斗中則曰日中春為陽¶中而春
分又為春之中也方是之時陽進而中<md:KR4d0104_SBCK_011-17b>¶中以居晝隂退
而中中以居夜晝而日在奎出¶夘入酉夜而奎亦出夘
入酉斗建夘之中晝漏¶五十夜之漏亦五十是謂日中
方陽用事也故¶稱日云以此正夫仲之中氣則孟而日
疾季而¶日遲從可知也日行於東而星見於南則曰星¶
鳥東際乎南木以生火於是取中也以彼正此¶也實本
之於冬至之虛也冬至之日在虚一度¶則春分之昏星
<pb:KR4d0104_WYG_011-17b>
七度中而南正中天也所謂南¶正中天者南方之中星
見而正乎東也南方之<md:KR4d0104_SBCK_011-18a>¶中星星是也彼井鬼栁則過中
張翼軫則未中¶若以為七宿合昏畢見者孔氏之誤也
豈有七¶宿百九度而於一夕間畢見者哉此實春分之¶
一時正位之中星也非春分之常夜昬見之中¶星也若
夫春分之常夜昬見之中星則孟而觜¶參仲而井鬼季
而栁星張乃為合度如得於星¶中則孟而昏觜參中仲
而昬井鬼中季而昬栁¶星張中從可知也
<pb:KR4d0104_WYG_011-18a>
日永星火夏至而日近斗逺則曰日永日行極<md:KR4d0104_SBCK_011-18b>¶北斗行
極南也天去地下高而日行地中淺也¶陽與隂交而陽
數多隂數少不勝乎陽也日行¶極北故日永而暑生於
上斗行極南故夜短而¶濕生於下天去地下高故日永
而形則益日行¶地中淺故夜短而氣在後陽數多故晝
數多隂¶數少故夜數少日出乎寅而入乎酉也隂不勝¶
乎陽故日出即見而無物以蔽之陽方勝也故¶稱日永
而已以此正仲之中氣則孟而日遲季¶而日疾從可知
<pb:KR4d0104_WYG_011-18b>
也日行於南而星見於東則曰<md:KR4d0104_SBCK_011-19a>¶星火南際於東火生於
木於是取中也以彼正¶此也實本之於冬至之虛也冬
至之日在虚一¶度則夏至之昬房二度中東正中天也
所謂東¶正中天者東方之中星見而正乎南也東方之¶
中星房是也彼角亢氐則過中心尾箕則未中¶若以為
七宿合昬畢見者孔氏之誤也豈有七¶宿七十七度而
於一夕間畢見者哉此夏至一¶時之中星也非夏至之
常夜昬見之中星也若¶夫夏至之常夜昬見之中星則
<pb:KR4d0104_WYG_011-19a>
孟而翼軫仲而<md:KR4d0104_SBCK_011-19b>¶角亢季而氐房心乃為合度如得於房
中則孟¶而昬翼軫中仲而昬角亢中季而昬氐房心中¶
從可知也¶
宵中星虚秋分而斗與日中則曰宵中秋為隂¶中而秋
分又居秋之中也方是之時隂進而中¶中以居晝陽退
而中中以居夜晝而日在角出¶夘入酉夜而角亦出夘
入酉斗建酉之中夜漏¶五十晝之漏亦五十是謂宵中
方隂用事也故¶稱宵云於宵之中實知日之所在也得
<pb:KR4d0104_WYG_011-19b>
日之所<md:KR4d0104_SBCK_011-20a>¶在也得日之所在則知中星之度也故必舉宵¶
與日相成也以此正仲之中氣則孟而宵疾季¶而宵遲
從可知也夫既得於宵中則晦朔弦望¶朓朒舉可考矣
孰謂不言月乎日行於西而星¶見於北則曰星虚西際
乎北金以生水於是取¶中也以彼正此也實本之於冬
至之虚也冬至¶之日在虚一度則秋分之昏虚九度
中而北¶正中天也所謂北正中天者北方之中星見而¶
正西也北方之中星虛是也釋天曰北陸虚也<md:KR4d0104_SBCK_011-20b>¶又曰𤣥
<pb:KR4d0104_WYG_011-20a>
枵虚也彼斗牛女則過中危室壁則未¶中若以為七星
皆以秋分日見以正三秋者孔¶氏之誤也豈有七星九
十六度而於一夕間畢¶見者哉此秋分之一時正位之
中星也非秋分¶之常夜昬見之中星也若夫秋分之常
夜昬見¶之中星則孟而尾箕仲而斗牛季而女虚危乃¶
為合度如得於虚之中則孟而昬尾箕中仲而¶昬斗牛
中季而昬女虚危中從可知也¶
日短星昴冬至而日逺斗近則曰日短日行極<md:KR4d0104_SBCK_011-21a>¶南斗行
<pb:KR4d0104_WYG_011-20b>
極北也天去地下淺而日行地中深也¶隂與陽易而隂
數多陽數少陽不勝乎隂也日¶行極南故日短而寒生
於上斗行極北故夜永¶而燥生於下天去地下淺故日
短而形則損日¶行地中深故夜永而氣在先陽不勝乎
隂故日¶雖出而未見有蔽之者也隂數多故夜數多陽¶
數少故晝數少日出乎夘而入乎申也陽方易¶也故稱
日短云以此正仲之中氣則孟而日疾¶季而日遲從可
知也日行於北而星見於西則<md:KR4d0104_SBCK_011-21b>¶曰星昴北際乎西水生
<pb:KR4d0104_WYG_011-21a>
於金於是取中也以彼¶正此也實本於冬至之虚也冬
至之日在虚一¶度則昴七度中而南正中天也所謂南
正中天¶者南方之中星見而正乎北也南方之中星昴¶
是也故釋天曰西陸昴也又曰大梁昴也彼奎¶婁胃則
過中畢觜參則未中若以為七星並見¶以正冬之三節
者孔氏之誤也豈有七宿八十¶三度而於一夕間畢見
者哉此冬至之一時正¶位之中星也非冬至之常夜昬
見之中星也若<md:KR4d0104_SBCK_011-22a>¶夫冬至之常夜昬見之中星則孟而室
<pb:KR4d0104_WYG_011-21b>
壁仲而¶奎婁季而胃昴畢乃為合度如得於昴之中則¶
孟而昬室壁中仲而昬奎婁中季而昬胃昴畢¶中從可
知也歴代儒生執常夜昬見之中星乃¶以此中星為季
月之時如王肅何承天梁武帝¶虞&KR1184;王孝通李淳風軰
號知厯者尚且惑之至¶隋劉焯始知日短星昴以正仲
冬為合朔然本¶之於冬至之日日在危則非也又以堯
元年丙¶子亦非也傅仁均雖亦知此為合朔而專守昴<md:KR4d0104_SBCK_011-22b>¶中使其厯法濶疎見非於王孝通至唐一行始¶考冬至
<pb:KR4d0104_WYG_011-22a>
在虚一度而得鳥火虚昴之正焉劉向¶謂春張昬而中
可以種榖夏大火昬而中可以¶種菽秋虚昬而中可以
種麥冬昴昬而中可以¶斬伐田獵葢藏亦是類也¶
　　　日法¶
寅賔出日經天者必始於測日日動而東天動¶而西天
日錯行隂陽更廵如不得於日則莫得¶於天也測日必
立之表立表必於地之中帝堯<md:KR4d0104_SBCK_011-23a>¶之時嵎夷實地之中也
何則冀州帝堯之所都¶當是之時天下之中也嵎夷又
<pb:KR4d0104_WYG_011-22b>
冀州之中也測¶其出之景而導之謂之寅賓出日萬物
於是乎¶不昧夫陽之用事也夫有所出而莫為之儐則¶
失其行矣非日失其行也人於是失日之行也¶儐如賓
主之儐徐邈之讀是也古文儐通作¶賓孔氏以賓為導
亦讀曰儐近世乃為賓主之¶説非也此正以日為主非
可賓之且儐與餞之¶義正相允㑹云得出日之正故一
日而進十五<md:KR4d0104_SBCK_011-23b>¶日而退十四日始進終退二十八日始退
終進¶莫不正也方是之時日出東中而入西中言出¶日
<pb:KR4d0104_WYG_011-23a>
則其入於西中者可知也方其以陽用事也¶故稱其日
出云以至夏而出於東北維入於西¶北維亦可知也羲
叔之職不言出日寓之於此¶焉¶
寅餞納日測其入之景而候之謂之寅餞納日¶萬物於
是乎不失夫隂之用事也夫既入而莫¶為之餞則失其
所歸矣非日失其所歸也人於<md:KR4d0104_SBCK_011-24a>¶是失日之歸也餞如賓
主之餞故也方是之時¶日入西中而出東中言納日則
其出於東中者¶可知也方以其隂用事也故言納云以
<pb:KR4d0104_WYG_011-23b>
至冬而¶出於東南維入於西南維亦可知也和叔之職¶
不言納日寓之於此也夫既知日之所納則知¶月之所
出矣一日而朒十五而朓以日為紀¶也日徃則月來月
徃則日來日月相推而明生¶焉不少間也或以為羲和
以成嵗為事言日而¶未嘗言月非篤論也<md:KR4d0104_SBCK_011-24b>¶朞三百有六旬有六日以閠月定四時成嵗羲¶和既以
秩在四時矣日於是乎分月於是乎建¶時於是乎正嵗
於是乎成期三百有六旬有六¶日分日章也以閠月建
<pb:KR4d0104_WYG_011-24a>
月㑹也定四時正時統¶也成嵗立嵗元也日行一度月
行十三度而有¶竒焉周於二十七日正於二
十八日虛於二十¶九日盈於三十日朔與次朔同者大
不同者小¶凡三百六十五日有竒周而復始故曰期三
百¶有六旬有六日期者周而復始之名也有六旬<md:KR4d0104_SBCK_011-25a>¶云者
實名之而虚數之也實當有三百六十六¶日而通以六
小則三百五十四日也四日亦得¶一旬之數也故不曰
六十日而曰有六旬云爾¶有六日者亦實名之而虚數
<pb:KR4d0104_WYG_011-24b>
之也實當有六日¶而以氣盈朔虚則得五日四分日之
一也四分¶日之一亦得一日之數也故又稱曰有六日
云¶所以然者隂陽之理生死之義消息之數於是¶乎在
也常月以之成焉閏月以之生焉三嵗失¶閏則差一月
九嵗失閏則差三月十七嵗失閏<md:KR4d0104_SBCK_011-25b>¶則差六月是閏月者
所以正常月也閏月正則¶常月正矣故特以閏月為言
夫月既建則時自¶正矣定古文作正開元誤作定朞古
文從日而¶小篆從月
<pb:KR4d0104_WYG_011-25a>
　　　洪範小傳¶
惟十有三祀王訪於箕子先武成以事天後洪¶範以極
天道不稱周年而稱商祀就箕子以訪¶焉則武成所謂
乃反商政政由舊者於是乎在¶武王若曰箕子者吾商
之舊三公也吾欲有聞<md:KR4d0104_SBCK_011-26a>¶則訪焉　帝乃震怒不畀不畀
者不與也帝之¶不與鯀失治道於天下也故聲其惡曰
彛¶倫攸斁迹其不畀之實曰鯀則殛死禹乃嗣興¶禹嗣
鯀之職而鯀之所不舉者一日興起也舊¶説廢父興子
<pb:KR4d0104_WYG_011-25b>
者誤也其意私且狹也天乃錫禹¶者錫其所興也錫則
畀之也洪範九疇彛倫攸¶叙者天人徳之也　初一曰
五行五行得其叙¶是謂彛倫攸叙土爰稼穡水之潤下
火之炎上¶木之曲直金之從革皆具於土矣土何事之
有<md:KR4d0104_SBCK_011-26b>¶其於稼穡則從人之欲而無不可也爰曰也¶　潤下
作鹹炎上作苦曲直作酸從革作辛稼穡¶作甘潤下作
鹹水鹹也炎上作苦火苦也曲直¶作酸木酸也從革作
辛金辛也稼穡作甘土甘¶也　二五事一曰貌木也二
<pb:KR4d0104_WYG_011-26a>
曰言金也三曰視¶火也四曰聽水也五曰思土也　三
八政一曰¶食二曰貨三曰祀五行之具用也四曰司空
水¶也五曰司徒土也六曰司寇金也七曰賓木也¶八曰<md:KR4d0104_SBCK_011-29a>¶師火也(缺/)
　
　
　　　　　　　　　　　　　　　之極也無偏無
陂遵王之¶義無有作好遵王之道無有作惡遵王之路
<pb:KR4d0104_WYG_011-26b>
無¶偏無黨王道蕩蕩無黨無偏王道平平無反無¶側王
道正直㑹其有極歸其有極曰皇極之敷¶言是彛是訓
於帝其訓凡厥庶民極之敷言是¶訓是行以近天子之
光曰天子作民父母以為<md:KR4d0104_SBCK_011-29b>¶天下王言人君人臣所以作
極之術如此也人¶君之極極於上帝庶民之極極於吾
君也斂時¶五福用敷錫厥庶民凡厥正人既富方穀汝
弗¶能使有好於而家時人斯其辜於其無好徳汝雖¶錫
之福其作汝用咎當次於五福之疇　六三¶徳一曰正
<pb:KR4d0104_WYG_011-27a>
直土也二曰剛克火也金也三曰柔¶克水也木也平康
正直因土用土也疆弗友剛¶克因水木用火金也燮友
柔克因火金用水木¶也沈潜剛克因水用火也高明柔
克因火用水<md:KR4d0104_SBCK_011-30a>¶也惟辟作福惟辟作威惟辟玉食臣無有
作福¶作威玉食臣之有作福作威玉食其害於而家¶㓙
於而國人用側頗僻民用僭忒當次於五福¶之疇　七
稽疑曰雨木也曰霽火也曰䝉金也文作雺天氣下地
不應也¶曰驛水也曰克土也曰貞曰悔五行具也䝉金¶¶有
<pb:KR4d0104_WYG_011-27b>
半無也克於龜象五行交相克與土之狀相¶類　八庶
徴曰雨木也曰暘金也曰燠火也曰¶寒水也曰風土也
曰肅時雨若木以類從也曰乂時暘若金以類從也曰<md:KR4d0104_SBCK_011-30b>¶哲時燠若火
以類從也曰謀時寒若水以類從¶也曰聖時風若土以類從也咎徵
曰狂恒雨若¶木自咎也曰僭恒暘若金自咎也曰豫恒
燠若¶火自咎也曰急恒寒若水自咎也曰䝉恒風若¶土
自咎也曰王省惟嵗卿士惟月師尹惟日嵗¶月日時無
昜百穀用成乂用明俊民用章家用¶平康日月嵗時既
<pb:KR4d0104_WYG_011-28a>
易百穀用不成乂用昬不明¶俊民用微家用不寧庶民
惟星星有好風星有¶好雨日月之行則有冬有夏月之
從星則以風<md:KR4d0104_SBCK_011-31a>¶雨當次五紀之疇　九五福一曰壽土也
二曰¶富水也三曰康寧火也四曰攸好徳木也五曰¶考
終命金也惟五福實亦備用如夀富而康寧¶康寧而夀富攸
好徳而考終命考終命而壽富¶之類六極一曰㓙短折
土也金也二曰疾火也¶三曰憂火也四曰貧水也五曰
惡木也六曰弱¶木也
<pb:KR4d0104_WYG_011-28b>
　説之二十年前為洪範之學本諸伏生劉向¶一行而
　古今之説不敢遺也為傳數千言靖<md:KR4d0104_SBCK_011-31b>¶康丙午冬遇金
　難於睢陽五世圖書悉以灰¶燼寧知有吾之洪範傳
　今年戊申冬飄流金¶陵遇東里好學後生嘗標記予
　傳之五行於¶本書予欣然見之如覩再生之物也方
　抱病¶危弱於冬至前一日因作此小傳自安其私¶也
　而念學者之益良亦未昜議也至其次序則多本諸
　泰山姜至之先生¶論五行則張廷評景發之云¶二十
<pb:KR4d0104_WYG_011-29a>
　二日壬寅
　　　詩之序論一<md:KR4d0104_SBCK_011-32a>¶作詩者不必有序夫既有序而直陳其事則詩¶可以不
作矣説詩者或不可以無序斷㑹一詩¶之㫖而序之庶
幾乎發明先民之言以告後生¶弟子焉今之説者曰序
與詩同作無乃惑歟夫¶作詩之君子世莫得而氏之其
所經見者則周¶公吉甫家父孟子也其人大聖且賢也
其所作¶可與二三君子偶者雖末之亦善士也其感惟
<pb:KR4d0104_WYG_011-29b>
深其誠惟加其辭惟緩徘徊自致吾愛君之心¶焉先王
先公之烈於是乎在也序詩者於所刺<md:KR4d0104_SBCK_011-32b>¶不諱時君之惡
而暴其私無所不及雖閭閻委¶𤨏之私亦不過是豈特
善罵云爾耶亦自善訐¶而餘怒悉紓而罷矣尚何託之
鳥獸草木蟲魚¶文之訓詁比之音聲以成詩乎吾君既
治一國¶之人皆美之也吾何容心哉猶然以亷肉節奏¶
詠之颺之是所以為先生先公之烈者也序詩¶者於所
美直而且倨殆類考功所書縣令最狀¶尚何託之鳥獸
<pb:KR4d0104_WYG_011-30a>
草木蟲魚文之訓詁比之音聲¶以成詩乎孰謂詩可以
觀可以羣可以怨乎如<md:KR4d0104_SBCK_011-33a>¶山有樞之序曰有財不能用有
鐘鼓不能以自¶樂有朝廷不能灑掃車攻之序曰宣王
能内修¶政事外攘夷狄復文武之境土修車馬備器械¶
復㑹諸侯於東都因田獵而選車徒焉詩無遺¶思矣如
此之類一序而足又何必詩之作邪由¶是觀之詩之所
序非當時之所作明矣且逸詩¶之傳幸而託於金石得
完者岐山下之石鼓也又¶安覩序耶自澤陂之序絶其
<pb:KR4d0104_WYG_011-30b>
後繼而有作者屈¶原離騷亦未嘗有序而序之者王逸
也秦漢之<md:KR4d0104_SBCK_011-33b>¶間古詩之傳興致深逺頗有國風遺韻而亦
未¶嘗有序讀之者固自知之况夫先民之言本諸¶人情
而有作人情不亡則其言不患乎不明也¶譬諸喜樂而
笙歌疾痛而呻吟古今一也又豈¶懼人之不可知則黙
以已乎殆夫晉魏文墨之¶士才力凡下陋不知學因習
説詩之序而自為¶其詩序葢可慚也已今之説者反因
此以誣商¶周之君子何異以王莽論周公哉
<pb:KR4d0104_WYG_011-31a>
　　　詩之序論二<md:KR4d0104_SBCK_011-34a>¶或曰詩之序非當時之所作抑子夏之所作歟¶曰予不
知子以子夏為何如人也周之東遷諸¶侯未之有勤王
者衛宣公不知從王伐鄭春秋¶罪之矣序伯兮刺時也
言君子行役為王前驅¶過時而不反焉其與衛人之怨
王歟當斯之時¶桓王五聘於魯而諸侯未之有親王者
序葛藟¶刺周室衰棄其九族則諸侯之親王者其已¶厚
歟秦康公隳其先君穆公之業惟知日尋兵¶於母家自
<pb:KR4d0104_WYG_011-31b>
喪服以尋干戈而終身戰不知已序<md:KR4d0104_SBCK_011-34b>¶渭陽稱其我見舅
氏如母存焉是果純孝歟周¶公之誅管蔡不得已也序
棠棣燕兄弟也閔管¶蔡之失道故作棠棣焉何其安忍
而善厄人哉¶又安在其為燕耶忽之不昬於齊卒以無
大國¶之助則今世昬姻論族者賢矣哉君子之與正¶而
抑簒弑也尚矣鄭昭公正也當立者也山有¶扶蘇蘀兮
狡童之類序忽而刺之幽后亦未之¶有可刺者而序白
華刺之晉武公陳厲公者内¶弑而盗立之君也石季龍
<pb:KR4d0104_WYG_011-32a>
苻堅之流也序無衣<md:KR4d0104_SBCK_011-35a>¶美武公序墓門姑責陳佗無良師
傅失其類耶¶尊王而賤夷狄天下之通義也秦仲者石
勒劉¶元海之流也秦襄公聦曜之流也序車鄰美秦¶仲
序駟鐡小戎美襄公何也夫取非所有者盗¶也襄公取
周地而有之果足訓哉周之王應天¶命也序文王有聲
繼伐也是文王以伐紂為志¶武王以伐紂為功也序庭燎
因以箴宣王則雲¶漢之作妄也序沔水規宣王則韓奕
之作妄也¶序鶴鳴誨宣王序白駒黄鳥我行其野刺宣
<pb:KR4d0104_WYG_011-32b>
王<md:KR4d0104_SBCK_011-35b>¶則崧高烝民之作妄也序祈父刺宣王則江漢¶之作
妄也小雅之貴為大雅未有小雅之惡如¶此而大雅之
善如彼者也風雅頌各有體序騶¶虞人倫既正朝廷既
治天下純被文王之化則¶庶類蕃殖蒐田以時仁如騶
虞則王道成也者¶風其為雅歟文王其為僭王歟序魚
麗美萬物¶盛多可以告神明雅其為頌歟序閔予小子
嗣¶王朝於廟也敬之羣臣進戒嗣王也小毖嗣王¶求助
也頌其為小雅歟子夏茍知有君臣父子<md:KR4d0104_SBCK_011-36a>¶兄弟夫婦與
<pb:KR4d0104_WYG_011-33a>
正而抑簒弑尊王而賤夷狄明乎¶周之王業謹乎風雅
頌之體則序詩者非子夏¶也善夫韓愈之議曰子夏不
序詩之道有三焉¶不智一也暴中冓之私春秋所不明
不道二也¶諸侯猶世不敢以云三也且夫春秋之志深
矣¶豈特定哀之間多微辭哉後世學士大夫聚十¶數師
儒之説而傳道之尚多所不通夫子於洙¶泗之間口以
授受而不敢公言者遜也何為夫¶子怯於春秋而子夏
勇於序詩乎至於喪服傳<md:KR4d0104_SBCK_011-36b>¶稱子夏所作予何疑焉
<pb:KR4d0104_WYG_011-33b>
　　　詩之序論三¶
或曰鄭君於詩譜以序為子夏所作及於鄭志¶答張逸
問高子曰靈星之尸也者謂高子之言¶非毛公後人著
之其意又以是為毛公所作然¶則是序毛公之所作歟
曰此予疑不能明也在¶漢有齊詩韓詩毛詩齊魯韓三
家之詩早立博¶士而傳者多卿相顯人所説與毛詩又
不類以¶闗雎葛覃巻耳鵲巢采蘩采蘋騶虞鹿鳴四<md:KR4d0104_SBCK_011-37a>¶牡
皇皇者華之類皆為康王詩王風為魯詩鼓¶鐘為昭王
<pb:KR4d0104_WYG_011-34a>
詩異同不可悉舉賈誼以騶虞為天¶子之囿以木𤓰為
下之報上劉向以衛¶宣夫人作邶柏舟黎莊公
夫人作式微陳媍道¶蔡人之妻作芣苢之類皆三家之
説也揚雄號¶為博極羣書而乃因三家之説為之言曰
周¶康之時頌聲作乎下闗雎作乎上習治也與毛¶詩大
不類如此則其序必不同也惟序同則説¶亦同而説之
不同者序之不同可知也惜乎典<md:KR4d0104_SBCK_011-37b>¶籍埋滅百家無餘三家
之説不著於今而今所略見¶者韓詩之叙曰芣苢傷夫
<pb:KR4d0104_WYG_011-34b>
也漢廣悦人也汝墳¶辭家也蝃蝀刺奔女也其詳可勝
言哉今於文¶章猶不能與人同機杼而既名之曰四家
詩則¶詩各有叙也明矣且説韓詩者謂其叙子夏所¶作
説毛詩者亦曰子夏叙也是何一人之手異¶同如此邪
無乃各託所尊以求信於人乎然則¶毛詩之序毛公所
作歟毛公無一言以及序而¶傳詩甚略得非以其大㫖
已見於序歟予所以<md:KR4d0104_SBCK_011-38a>¶疑不能明者為其多駢蔓不純之
語亦似非出¶於一手故也序子衿刺學校廢也亂世則
<pb:KR4d0104_WYG_011-35a>
學校¶不修焉候人刺近小人也共公逺君子而好近¶小
人焉鳲鳩刺不一也在位無君子用心之不¶一也采緑
刺怨曠也幽王之時多怨曠者也其¶駢蔓無益多如此
序樛木逮下也言能逮下而¶無嫉妬之心焉
謂之逮下可也誠於逮下則何¶嫌於¶嫉妬之
心耶序日月衛莊姜傷己也遭<md:KR4d0104_SBCK_011-38b>¶州吁之難傷
已不見答於先君以至困窮之詩¶也謂之傷
已可也莊姜近無以制州吁而逺念¶舊惡於
<pb:KR4d0104_WYG_011-35b>
先君則孰謂先君之思耶其駢蔓自戾¶多如此春秋閔
公二年冬十有二月狄入衛¶序定之方中曰衛為狄所
滅不亦過乎序木𤓰¶則曰衛國有狄人之敗又何其不
及耶其不純¶多如此桓之序曰桓武志也或以為注般
之注¶曰般樂也或以為序失其傳又多如此騶虞¶之序
曰仁如騶虞毛公傳曰騶虞義獸也下泉<md:KR4d0104_SBCK_011-39a>¶序思明王賢
伯以郇伯之故也毛於郇伯曰郇¶侯也而不以為方伯
彤弓序曰天子錫有功諸¶侯葢非常之賜也毛公説彤
<pb:KR4d0104_WYG_011-36a>
弓以講徳習射則¶禮之常者耳庭燎序美宣王也因以
箴之毛公¶傳意略不及所謂箴苕之華序曰因之以饑
饉¶葢因人可以食鮮可以飽而云爾毛公乃曰治¶日少
而亂日多不亦優乎然果非毛公作歟范&KR0110;¶謂九江謝
曼卿善毛詩乃為其訓衛宏從曼卿¶受學因作毛詩序
善得風雅之㫖因以傳於世<md:KR4d0104_SBCK_011-39b>¶魏鄭公于志寧李淳風李
延壽謂詩序子夏所¶創毛公衛敬仲又加潤益之其言
良有以夫
<pb:KR4d0104_WYG_011-36b>
　　　詩之序論四¶
孟子荀卿左氏賈誼劉向漢諸儒論説及詩多¶矣未嘗
有一言以詩序為議者則序之所作晩¶矣孟子曰凱風
親之過小者也而序者曰衛之¶滛風流行雖有七子之
母猶不能安其室是七¶子之母者於其先君無妻道於
七子無母道過¶孰大焉孟子之言妄歟孟子之言不妄
則序詩<md:KR4d0104_SBCK_011-40a>¶者非也諸儒之論與序詩者異而謂序無一言¶
非者非余所學也韋昭杜預亦間以詩序為言¶而預頗
<pb:KR4d0104_WYG_011-37a>
有與之異同者則士之好學不罔不殆¶者於詩之序宜
有皁白云¶
　
　
　
　
　
　
<pb:KR4d0104_WYG_011-37b>
　
　
　
　
　
　
　
　景迂生集巻十一
