# -*- mode: mandoku-view; -*-
#+TITLE: 嵩山文集
#+DATE: 2015-09-12 00:26:49.889648
#+PROPERTY: ID KR4d0104
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB08n0648-016嵩山文集-卷十六.
<pb:KR4d0104_SBCK_016-1a>¶
文集卷第十六¶
　　　嵩山景迃生晁&KR0003;之字以道一字伯以¶
　記¶
　　　　榮伯樓記¶
武安𡔷山藩其前太醫山殿其後紫山岌其左¶
百尖山峘其右　㕒&KR0886;崒駱馹連属若断而續¶
薄于太行其中大川四五小川七八逹于漳入¶
于河凡趙國之建郡縣皆在桑枣平墅未有武¶
安比冝夫人物擅山川之秀多聞人乃自古𡨜¶
<pb:KR4d0104_SBCK_016-1b>¶
¶
寞無傳至於今何邪或曰武安之水多伏流非¶
若淮濟之𩔗中伏而卒大𤼵其伏遂絶不出矣¶
得非其故歟或曰非也有人焉象其山隠水伏¶
不自表襮世人未之知尒予求之扵古得髙行¶
一人曰臺佟孝威得大儒一人曰馬&KR0653;榮伯榮¶
伯隋開皇中六儒之冠也其五人者或𣦸或逐¶
獨榮伯𩔰文帝幸&KR0038;子學榮伯以慱士升坐講¶
禮甚洪贍論者莫測淺深當時以次論難者十¶
餘輩皆一時碩學之士也山東三禮學自熊安¶
<pb:KR4d0104_SBCK_016-2a>¶
生後唯宗榮伯一人榮伯&KR0004;教授瀛愽間門徒¶
千數後多&KR0018;笈從榮伯長安榮伯在囯子學数¶
年丁母憂歸武安故里以疾卒此非其人也邪¶
予旣以孝威名軒自致予之志又以榮伯名其¶
楼勸邑子知務學也邑子頋將曰馬榮伯𣦸且¶
数百&KR0010;矣縣令賢其人想其風彩如在以其人¶
名楼而式之我輩苟自進與榮伯比豈不美㢤¶
徃時雖有一二人華吾邑而來者烝然秀出矣¶
若夫客至登楼四望如與榮伯逰而覺山川意¶
<pb:KR4d0104_SBCK_016-2b>¶
象徘&KR0422;相髙者其樂又未易可道也元符三年¶
五月日嵩陽晁&KR0003;之記¶
　　　　娱山堂記¶
予讀謝康樂山居賦見其所稱杭頂葺館殷峰¶
啟軒呈羙表趣百種錯出若圖然輒歎夫境勝¶
扵情外有𫠦慕而超然獨徃之願迨矣迨陶渊¶
明賦歸去来雖頗道山川登臨之勝及其所居¶
則環堵蕭然不蔽風日其深自爱者不過遶屋¶
之𣗳中園之&KR0188;且曰山氣日夕佳耳一何簡易¶
<pb:KR4d0104_SBCK_016-3a>¶
耶何所往而不得其楽耶若渊明者真有楽於¶
山水而不待山水以為楽者也頋視康楽静壽¶
之徳不其慚歟塞北之狼山無岞崿峭蒨可喜¶
之姿令人矚寓惟是古昔干戈戰𨷖之場與夫¶
沃盬之所棲界乎隂山羯胡之域非道家所謂¶
洞天福地而莫睹夫髙人𨼆士之遺躅壽草靈¶
獸亦未知或生焉孤宦逺客每覽夫四時積雪¶
而不勝飄零之感也潁川韓君表倅保州新其¶
堂瞰狼山而獨楽焉夫旣自得扵清音矣必欲¶
<pb:KR4d0104_SBCK_016-3b>¶
極其志尚又取古今𦘕手隂嵓陽壑脫繪扵屋¶
壁朝夕寝食啟處便是山間不知狼山之果羙¶
惡　壁山之眞幻名之曰娱山堂得非有楽扵¶
山水而不待山水以為楽者歟君表少師諸孫¶
有别第在潁川嵩少箕隗乃其家山也&KR0004;仕杭¶
州幕府窮極呉越山水矣自杭来保塞乃不怒¶
憎而楽焉如此盖非厭常欣暫者&KR0003;之早懐嵩¶
少卜築之志貧未能即日行也聞君表之新堂¶
恨不相與從容於其上敢辭拒不為之記崇寕¶
<pb:KR4d0104_SBCK_016-4a>¶
二年癸未四月乙丑嵩陽晁&KR0003;之記¶
　　　　愛萱堂記¶
中山在𢧐國時近介於燕趙逺距諸韓魏其土¶
地不足以當十之一其積粟器械不足以當十¶
之二其君不知謂誰而足以強其囯其謀臣不¶
知為誰而相與致一時之盛其势隠然韓魏燕¶
趙之敵惜古史不存莫可得詳唐自天寳末大¶
河之北䟦扈不軌無復君臣逮夫廣明中和間¶
義武王處存者乃獨效微忠扵盜賊﨑嶇之際¶
<pb:KR4d0104_SBCK_016-4b>¶
盖常山之靈常衛之徔陶唐氏為侯國時故都¶
自有所資也㢤　本朝名公偉人作鎮光輝曄¶
曄接躅雄天下不特號天下勁兵處自忠献魏¶
公而来其治尚簡易敦大胡虜因知　王國之¶
尊慕徳懾伏而兵肅民安樂無事或苟失是𨕖¶
則衆譁然跼蹐雖勞無&KR0024;朝夕箕櫛視一小侯¶
無異失　朝廷𫠦以𠋣重之意以故魏公之績¶
繪諸丹青鄉人庙祀&KR0010;時唯謹不&KR0520;其所建閱¶
古堂亦雄天下彼江湖淮漢間非無危楼傑觀¶
<pb:KR4d0104_SBCK_016-5a>¶
擅山川之麗環竒清之賞而於是不得亢其傳¶
也江夏黄公鎭治數月作堂於閱古之東南棟¶
楹梴桷則不敢移前人而名之曰爱萱堂惟公¶
自登進士第即𩔰於　朝蒙　累聖之知日侍¶
太夫人食飲康強如壮年不惜金帛重賞勸功¶
前日疲駑亦克拳扞蹶張無一飯無賔客徔容¶
文史&KR0084;詩壺觴之&KR0244;凡其施為舉措獨得扵¶
上心良可楽矣尚何所事而萱之愛㢤豈非公¶
之所楽者衆能知之而公之所&KR0104;衆不足以與¶
<pb:KR4d0104_SBCK_016-5b>¶
知乎且自謂所治未至簡易敦大而恐古今聞¶
人之羞乎不然小物也公亦愛之而不忘乎不¶
然則衛之詩人所思者自有所在而傳者謬曰¶
令人忘&KR0104;也邪嵇叔夜之爱吾萱者狂矣復何¶
足道哉客或以是意請扵公公曰吾園中多萱¶
耳吾不知其他&KR0003;之聞而歎曰偉㢤記之以待¶
知者崇寕二年癸未夏六月戊辰承議郎知無¶
極縣事兼兵馬都監武&KR0016;尉賜緋魚袋晁&KR0003;之¶
記¶
<pb:KR4d0104_SBCK_016-6a>¶
　　　　王氏雙松堂記¶
昔夏后&KR0004;都陽城南踰洛陽百里而逺成湯&KR0118;¶
亳殷東踰洛陽五十里而近皆舍洛陽而不都¶
周興武王既定鼎郟鄏厥後召公宅洛邑周公¶
營成周其意盛矣而成王卒不果遷逮夫宣王¶
中興自鎬之洛狩于圃田及于敖山因以朝諸¶
侯車攻之詩作焉豈不欲成周召之志歟且宣¶
王嘗狩于岐而石鼓之詩亦偉矣夫子乃舍而¶
不錄得非岐之狩為常而東都之狩非常乎惜¶
<pb:KR4d0104_SBCK_016-6b>¶
夫宣王卒亦不果遷也至平王是遷而周衰矣¶
尚復何言唯是三代之盛所遺而不饗者氣象¶
轇轕輪囷鬱然𤼵而不施山含輝而餘秀川澄¶
渊而軼潤草木得之異態日新其在風俗逸豫¶
安舒特冝搢紳先生潛飬之適也盖自李耳為¶
周柱下史而来風流髙矣而逺不勝道姑以近¶
世三人者識之唐盧仝之𨼆不資嵩髙少室之¶
雄而近在城闕之中草屋数間閉門不出者以¶
&KR0010;紀論㣲韓愈殆莫知其賢哀帝時宰相楊渉¶
<pb:KR4d0104_SBCK_016-7a>¶
之子凝式扵學無不通嘗諌其父亡唐而復臣¶
相梁不淂志因陽狂一時終五代賢者誅戮不¶
自保之際逸楽白首其中盖有大過人者觀其¶
丹青遺像知其為偉丈夫而筆墨之妙凛然生¶
氣猶在也自&KR0159;暦来康莭先生卲尭夫貧居天¶
津之南獨明先聖之道不老不釋卓然振千古¶
之絶學頗苦志著書而精深難窺矣　天子嘗¶
命之官不得辭而身不出公卿大夫楽徔之逰¶
而莫能名其噐既𣦸而名益髙夫此三人者唯¶
<pb:KR4d0104_SBCK_016-7b>¶
洛陽之冝也所謂逸豫安舒之風盖可觀已嗚¶
呼名有帝王山川之勝而實冝夫髙人處士之¶
奉坐通四海九州之湊何其盛哉以故公卿大¶
夫功成得謝危楼傑&KR0026;水竹花卉之麗甲天下¶
而不以為侈繩樞甕牖之生終日欣然亦自以¶
為得孰非所冝者王君聖徒庭鯉世為洛人躬¶
築别墅建春門裏植𩀱松以自見其志因以𩀱¶
松名其堂日與平生故人徜徉圖𦘕壺觴之楽¶
四方之賓客如歸焉靡不適可且自歎曰吾老¶
<pb:KR4d0104_SBCK_016-8a>¶
矣恐不得如吾松之壽也而吾之志則不可不¶
著之異日於是懇予文以記於石予因道古今¶
之所以然者書之使後之逰者得以賞焉崇寕¶
四年四月十七日嵩髙晁&KR0003;之記¶
　　　　傳易堂記¶
古者六藝之學必謹師授(術/一作)其稱是人&KR0052;明¶
有家法至東都猶甚𫿞也魯商瞿子木受易孔¶
子五傳而至漢齊田何子装漢之易家盖自田¶
何始何而上未嘗有書魏管輅謂易安可注者¶
<pb:KR4d0104_SBCK_016-8b>¶
其得先儒之心歟古今學者咸謂卜子夏受易¶
孔子而為之傳然太史公劉向父子班固皆不¶
論著唐劉子𤣥知其偽矣是書亡不傳於今今¶
號為子夏易傳者崇文緫目亦斥其非是而不¶
知其所作之人予知其為唐張&KR1249;之易也是子¶
夏亦未嘗有書而以易之道教授西河其後汾¶
晋之間易以故特盛歟漢自田何授東武王同¶
洛陽周王孫丁寛齊服生四人者乃始為之傳¶
矣然王氏周氏服氏書各二篇丁氏八篇亦不¶
<pb:KR4d0104_SBCK_016-9a>¶
過訓詁舉大義云耳豈為巧慧組繡之靡也耶¶
而易家著書則自王同始同授淄川楊何所謂¶
易楊者是也丁寛授碭田王孫王孫授沛施讎¶
東海孟喜琅邪梁丘賀三家又皆列扵學官最¶
為盛矣其弟子顓門者衆厥後又有東郡京房¶
之學亦得立而學官則自楊何始又其後有東¶
萊費直之易有沛髙相之易唯傳民間此三家¶
者雖户牖不同而堂奥之安則一也盖皆兼三¶
才而備錯緫極变通焉房謂其學即孟氏學相¶
<pb:KR4d0104_SBCK_016-9b>¶
自言出於丁將軍詎弗信耶惟費氏之傳晚而¶
益盛東都陳元鄭衆馬融鄭玄荀爽魏王肅王¶
弼皆其人也自肅而上莫敢悖其所傳唯弼年¶
少厭舊喜新乃一切擯棄師法攘荘老恍惚虗¶
無之論專扵人事以怏後生耳目而稱為易之¶
妙乃不知易之奥妙自有所在而無用荘老汨¶
之也譬如惰農乞市以飽而弗顧南&KR0341;之可耘¶
耔惜哉易之雜乎荘老而專明人事則自王弼¶
始易家乃始失其所傳焉梁丘施孟三家於是¶
<pb:KR4d0104_SBCK_016-10a>¶
乎亡扵晋而孟氏京氏有書無師矣属江左祖¶
尚玄虗弼之學滋得以盛然其&KR0004;虞翻傳其家¶
五世孟氏之學為時推重晋王&KR0067;雖喜清談而¶
專立鄭學于寳輩猶不忘乎京氏而孫盛詆弼¶
之傅㑹浮麗又已力矣宋元嘉欲矜學校之盛¶
而王鄭両立逮顔延之為𥙊酒而黜鄭置王齊¶
之學王遂大盛陸澄貽王儉書云易自商瞿之¶
後雖有異家之學同以象数為宗數年後乃有¶
王弼之&KR0003;王濟云弼所誤者多何必&KR0014;頓廢前¶
<pb:KR4d0104_SBCK_016-10b>¶
儒予賞味其言未嘗不三歎息之也時王儉在¶
位善澄之言扵是學者畧知鄭矣至梁何胤之¶
徒又&KR0060;釋氏空有所&KR0014;異端而誇於弼斯又弼¶
之罪人也其在河北諸儒則專祖鄭氏所謂衣¶
冠禮楽盡在中原者此亦其躅也不幸隋興縉¶
紳學士反浮麗是慕弼之學遂為中原之師而¶
唐因之於是乎易家古法始泯滅無聞矣然隋¶
汾晋之間有仲長子光関子明王仲華王通輩¶
傳易自有指歸不失乎古得非子夏之遺風㢤¶
<pb:KR4d0104_SBCK_016-11a>¶
盖漢𫿞君平揚子雲魏管輅晋郭璞孫登隋関¶
朗唐僧一行玄眞子張志和其扵易又特最深¶
矣是謂一世偉人非有所待而興亦莫得而沮¶
溺之也至　有宋華山希夷先生陳摶圖南以¶
易授終南种征君放明逸明逸授汶陽穆㕘軍¶
脩伯長而武功蘓舜欽子羙亦嘗徔伯長學伯¶
長授青州李之才挺之挺之授河南邵康節先¶
生雍堯夫惟康節先生天資旣卓越不群而夜¶
不施枕惟易之學者三十年其兼三才而錯緫¶
<pb:KR4d0104_SBCK_016-11b>¶
変通之妙始大著明矣自希夷而来皆未嘗有¶
書乃如子木子夏之&KR0004;歟有廬江范諤昌者亦¶
嘗受易於种征君諤昌授彭城劉牧而聱隅先¶
生黄晞及陳純臣之徒皆由范氏知名者也其¶
扵康莭之易源委&KR0004;同而淺深不倫矣華山舊¶
有希夷先生祠堂而种征君實関輔之望後之¶
好事者并以繪征君之像山中有隠者又知傳¶
易之所自而并康莭先生之像繪焉榜之曰傳¶
易堂遊是山者徘&KR0422;俯仰三峯萬仞之峥嶸&KR0886;¶
<pb:KR4d0104_SBCK_016-12a>¶
崒其意壮矣及登斯堂覩三先生之貌聳然加¶
敬逖觀上古聖人畫卦之本意而知夫防&KR0104;患¶
於㡬㣲身與易準則向之所攬者又將忘之矣¶
不亦偉乎是堂之傳其與山鎮俱不朽歟康節¶
先生之子伯温以&KR0003;之服勤康節之學俾為之¶
記不得辭乃具道易之授受本末興廢淂失之¶
由以尊三先生之道亦且效藏諸名山之意云¶
大觀元年丁亥十有一月甲戌嵩山晁&KR0003;之記¶
　　　　蘭室記¶
<pb:KR4d0104_SBCK_016-12b>¶
大觀庚寅白侯將　天子命於淮浙而道踰汴¶
絶淮渡揚子江又千里渡浙江逹于甬江其所¶
至則刺史縣令群有司莫不奔走迎候部使者¶
亦勤弗敢&KR0520;既至甬東乃獨揖予扵衆人中留¶
與之語意若有所向於予者既又兩訪予扵&KR0249;¶
庫之舍曰我京師有所居之室名曰蘭室非特¶
仰喬木脩竹而俯幽花恠石中有&KR0052;史百氏之¶
書而緗帙牙籖也我之所以楽此者朝夕&KR0120;居¶
蕭然玩古自得視此数物猶善人君子而吾室¶
<pb:KR4d0104_SBCK_016-13a>¶
乃芝蘭之室也子其為我記之予於是恐懼愧¶
汗辭甚力而不得免累日則自念曰侯之為人¶
異㢤特立而不懼者歟乃告侯曰蘭之為物乆¶
被誣而且難辨何則或者見楚大夫屈原侘傺¶
怫鬱之辭多以蘭為況乃曰蘭生荆楚江湖之¶
山非中州之所有不知詩易禮記左氏所載之¶
草木皆因其土物而致意焉非若後人徒逞浮¶
虗不根之語也則蘭為中州之物而曰國香曰¶
王者香矣此孔子自衛反魯見扵隠谷之中喟¶
<pb:KR4d0104_SBCK_016-13b>¶
然長歎而為之賦猗蘭操者也予乆以是為蘭¶
之&KR0013;誣而莫或告焉侯曰是足以明吾之室也¶
侯又不知屈原之所賦者秋蘭也後之人則¶
菊秋而蘭春矣原又以木蘭石蘭稱今曾不辨¶
之生扵石與林之異也原於蘭則九畹而蕙百¶
&KR0341;蘭佩而蕙帶蘭不芳則蕙為茅是正蘭而庻¶
蕙也今則二物相貸而徃徃以蕙為蘭不知榦¶
一花者蘭而一榦叢花者蕙也其亦難乎侯曰¶
我未名吾室而先知此乆矣并為我記之頋予¶
<pb:KR4d0104_SBCK_016-14a>¶
學迃而才踈荷　上㤙甚厚出罪籍而徔仕然¶
衆方𢙣斥之官長不憎則罵者㡬侯獨向之如¶
此侯其真識蘭哉室中所與居者果皆善士也¶
乃為之書侯　某字某五月壬子嵩山晁&KR0003;之¶
記¶
　　　　劉氏藏書記¶
漢承秦焚書滅學之後頼故老口所誦數得聞¶
先王之遺訓厥後廣開献書之路至武帝時外¶
有太常太史愽士之藏内有延閣廣内秘室之¶
<pb:KR4d0104_SBCK_016-14b>¶
府雖盛矣然至武帝時乃大備著錄盖約法天¶
下不出一日之中而藏書掌固必待百年之後¶
也隋御府書所以特號稱最盛者以其平一南¶
北而坐兼南北朝之所有也夫縣官之势何如¶
哉獨扵藏書一事其勤如此况在學士大夫之¶
家邪劉歆自稱三代之書藴崇於家直不計爾¶
盖自楚元王而来世尙文雅而護都水使者又¶
復慱極群書無不充足而歆因得以誇邪昔人¶
謂三代仕宦而衣五代仕宦而食不知書又在¶
<pb:KR4d0104_SBCK_016-15a>¶
衣食之上也都官劉公凝之卓行絶識不待老¶
而歸休廬山之下其遺子孫者無他物盖唯圖¶
書(已/而)其子道原少而日誦萬言既長苦心篤志¶
無所嗜好晝夜以讀書為娱至扵不慕榮利忘¶
去寒暑司馬温公稱其精慱宋次道稱其該贍¶
范醇夫稱其宻緻則其所藏復藴崇而不計者¶
歟且嘗憤疾南方士人家不藏書矣則扵是盖¶
特加意焉者也公之子羲仲壯輿人視其邁往¶
不群而自處憚憚循約唯恐前脩之辱也徔仕¶
<pb:KR4d0104_SBCK_016-15b>¶
四方妻子不免飢寒而敦然唯是之求索甚於¶
人之飢渴而赴飲食者則其所得不特&KR0024;其家¶
之未足而且有以振𤼵國中之沈鬱也旣已踵¶
成其父十國紀年而身採周秦以遺文以為十¶
二國史嘗論著春秋矣而方且為周易之學則¶
其藏書豈特充牣篋笥而誇緗帙如愚賈潤屋¶
以金珠邪扵是謹識其所得書之&KR0010;月先後以¶
視子孫其意為不淺也乃俾&KR0003;之為之記以載¶
扵目錄之上昔之時如任昉沈約輩號為藏書¶
<pb:KR4d0104_SBCK_016-16a>¶
之家者今不復論而論諸　本朝如王文康&KR0004;¶
於周相世宗多有唐室舊書今其子孫不知何¶
在寕論其書之存亡而所有者書目一編使好¶
事者對之興歎也李文貞所藏旣冨而且闢學¶
館以延學士大夫不待見主人而下馬直入讀¶
書供牢餼以給其日力與衆共利之如此冝其¶
書永乆而不復零落今其家僅有敗屋数楹而¶
書不知何在也凡名公卿大夫儒林之士所有¶
之書往往随其人而逝矣傳諸𠕅世者盖寡而¶
<pb:KR4d0104_SBCK_016-16b>¶
况曾玄之守邪惟是宋宣献家四世以名徳相¶
継而兼有畢丞相楊文荘二家之書其冨盖有¶
王府不及者元符中一夕災為&KR0069;燼矣予家則¶
五世扵兹也雖不敢與宋氏爭多而校讎是正¶
則未肯自譲乃去年冬火亦吿譴不謂前日悲¶
愴痛恨乎宋氏者今自涕泣也嗚呼其不艱㢤¶
壮輿家扵廬山之陽寛閑之野不復有京師火¶
災之虞　上方興禮楽議封禅則又永不顧盜¶
賊兵甲之禍而劉氏之書與七澤俱冨矣後之¶
<pb:KR4d0104_SBCK_016-17a>¶
人視予言而祗敬先徳不忘前日畜積之艱而¶
勉强學行則為書之榮也大矣㢤其書凡若干¶
卷云政和乙未七月十一日戊寅嵩山晁説之¶
記¶
　　　　海榕記¶
東坡先生謫南海自廬山遇門下士玉澗道人¶
崔閑者命酒献酬淋漓之餘墮案上自然成根¶
柢輪囷之状取筆墨絪緼之偃然海上之榕也¶
復作海榕二字扵其下蕭散不飾實與𦘕稱其¶
<pb:KR4d0104_SBCK_016-17b>¶
後閑舉以遺京師周侯髙魯王諸孫世則從周¶
侯得之乃懼夫觀者非所覯也屬嵩山晁&KR0003;之¶
識之&KR0003;之伏念九州之中山川草木皆出先生¶
之文章先生晚扵禹迹之外海嶠之上所得者¶
又如此恨不&KR0014;從吾先生遊扵斯時也今日可¶
勝歎哉宣和二年庚子七月六日甲辰説之記¶
　　　　鈍庵舊記¶
臨淄趙子和仁&KR0073;僻處鄉里不交當世風雨寒¶
暑晝夜一室中所學無所𤼵施如前文人自名¶
<pb:KR4d0104_SBCK_016-18a>¶
其所居之庵曰鈍庵遇嵩山晁説之扵京師曰¶
吾比捨所學而為黄帝岐伯之學為人脉薬&KR0120;¶
𣦸雖善矣乃未能厭吾之心不自揆乃欲極乎¶
西方佛世尊之道而恨吾東州之所傳者近時¶
不祖逹磨之禅暨夫慈恩之名相賢首之法性¶
澄照之淨心所謂法華之本迹𩔰實湼槃之扶¶
律𩔰常者吾東州之人獨無分乎子嘗逰四明¶
遇天台老師数輩子旣學矣吾何不&KR0014;學邪説¶
之於是乎謝之曰吾曹有此三千中一物之身¶
<pb:KR4d0104_SBCK_016-18b>¶
㣲而昬散極為狂愚迷性垢心違理惡行必扵¶
二死五住者孰利而非鈍也邪盖惟佛之在斯¶
世也嘗有利根然灵山法華之席其衆已云鈍¶
矣所謂十地菩薩大阿羅漢者亦鈍也惟佛一¶
人得以利根聞然則奈此昬散而狂愚何曰惟¶
佛有法惟智者振出之止以止散而不狂&KR0026;以¶
觀昬而不愚所謂無量法門者畢於此二字而¶
莫之加也止則定觀則慧止則寂觀則照止則¶
断觀則智止則四時觀則八教止則般若觀則¶
<pb:KR4d0104_SBCK_016-19a>¶
法華靡不圎通也止乃&KR0026;之止&KR0026;乃止之觀靡¶
不融妙止觀之門雖極乎三十有六而不過乎¶
三曰約行曰附法曰託事又不過乎二曰惟識¶
事曰實相理又不過乎一曰三千三千三諦三¶
觀𣲖之彌合㑹之彌分即三而一即一而三或¶
曰理有事無或曰事有理無或曰事理各有或¶
曰事理共有皆足以明三千之妙也於是乎有¶
性有脩有具有造各具互具遍具而一心三觀¶
三觀一心一境三諦三諦一境全無相境彂無¶
<pb:KR4d0104_SBCK_016-19b>¶
縁智心佛與衆生三無差别也三千即空蕩一¶
切法三千即假立一切法三千即中玅一切法¶
徔假入空觀是謂體眞止是謂二諦觀是謂慧¶
眼是一切智是謂了因佛性是謂性量是謂𫠦¶
趣是謂聲聞辟支佛是謂楽法意生身是謂𡨜¶
而常照法門身是謂無生是謂破見思感成般¶
若徳徔空出假&KR0026;是謂方便随縁止是謂平等¶
觀是謂法眼是謂道種智是謂縁因佛性是謂¶
性具是謂&KR0014;趣是謂菩薩是謂三昧意生身是¶
<pb:KR4d0104_SBCK_016-20a>¶
謂照而常寂相好身是謂無量是謂破塵沙惑¶
成解脫徳中道第一義觀是謂息二邊分别止¶
是謂正觀是謂佛眼是謂一切種智是謂正因¶
佛性是謂性徳是謂非趣非不趣是謂佛是謂¶
自性意生身是謂非𡨜非照而寂而照實相身¶
是謂無作是謂破無明惑成法身徳言乎般若¶
之脩則為宗為智為教為淨為法縁慈為真諦¶
為報身佛為正偏知為四枯為修徳非豎而豎¶
以攝&KR0052;般若言乎解脱之修則為用為力為行¶
<pb:KR4d0104_SBCK_016-20b>¶
為楽為衆生縁&KR0268;為俗諦為應身佛為應供為¶
四榮為化他非横而横以攝&KR0052;淨名言乎法身¶
之性則為體為性為理為常楽為無縁&KR0268;為中¶
諦為法身佛為如来為非枯非榮為性徳即此¶
横豎𩀱非攝&KR0052;𣵀槃夫性徳之性為眞性軌則¶
般若為觀照軌解脱為資成軌般若之脩為觀¶
照般若則法身為實相般若解脱為文字般若¶
觧脱之修為方便淨則法身為真性淨般若為¶
圎淨是三淨亦曰三涅槃亦曰三菩提惟是性¶
<pb:KR4d0104_SBCK_016-21a>¶
徳修徳化他三諦以成不思議妙境有不思議¶
境則有不思議智惟智惟境惟境惟智以理觀¶
觀十境𩔰本𡨜三千以事觀觀十乗𩔰造三千¶
非但惟心亦乃惟色惟聲惟香惟味非但心攝¶
一切亦乃一切攝心而性惡以體之理毒以析¶
之四運以推之十如以思之四悉以觀之六即¶
以㑹之去丈就尺去尺就寸是之謂理具而全¶
具為造全造為変以成圓教則鈍與利何在邪¶
其曰藏教者其曰通教者其曰别教者皆不足¶
<pb:KR4d0104_SBCK_016-21b>¶
以與此惟圎教之事也其别接通者圓接通者¶
圎接别者亦或庻㡬扵此乎其曰凡聖同居土¶
者其曰方便聖居土者其曰實報荘𫿞土者皆¶
不足以與北此惟常𡨜光土之事也是事荆溪¶
嘗為李華言之梁肅又嘗自為統例其後士大¶
夫知之者鮮矣或知華𫿞之頓而不知法華之¶
圓亦可哀也巳子知正乎智𦔳乎情正乎本𦔳¶
乎迹正乎正𦔳乎依而知圎之有&KR0096;偏之有實¶
則得於具而觀乎妄心或自一法入或自二三¶
<pb:KR4d0104_SBCK_016-22a>¶
法入或法次第入或不次第入於其對轉兼具¶
四者之教賖促断伏四者之行開示悟入四者¶
之妙皆得扵四三昧而念念刹刹惟一常坐三¶
昧端身正坐猶如奠石上焉如空中風無依止¶
處下焉如宻室中燈照物明了身見及心三事¶
調適以上上智断下下惑利浄鈍穢利體鈍析¶
俱絶待矣且自言曰吾今此身至何位断何惑¶
證何理則吾言刋諸石為座右銘既自覺而又¶
覺乎東州之人則子和之逹孰禦哉宣和三年¶
<pb:KR4d0104_SBCK_016-22b>¶
辛丑正月甲寅嵩山晁説之東里易堂記¶
　　　　濯鳯軒記¶
周内史過曰周之興也鸑鷟鳴扵岐山以故古¶
岐州今為府曰鳯翔然得鳳之一則鳳過之得¶
鳯之二則鳯翔之自是而西二百里曰鳯州鸑¶
鷟山則名以大之者得鳯之三而鳯集之歟故¶
其驛曰鳯集驛又西而百有五十里曰成州鳯¶
凰山乃以鳯凰之正名名之則其得鳯之四而¶
鳯春秋下之得鳯之五而鳯沒身居之者不然¶
<pb:KR4d0104_SBCK_016-23a>¶
何以又有潭曰鳯凰潭是其濯羽之所也若又¶
極乎西則濯羽弱水矣然則乾符中僧休夢扵¶
鳯凰山得一峯曰鹿玉山者乃杜工部賦詩之¶
鳯凰䑓也實有亭亭然臺之状可玩焉元祐中¶
王仲至侍郎據酈道元注水&KR0052;以長舉之鳯凰¶
臺状如𩀱闕漢有鳯凰降焉者為正而偽之臺¶
并斥乎工部恐不得以彼漢瑞正吾周儀也且¶
異時而二地各以為名庸何傷乎天壌間以鳯¶
凰名䑓者尚多矣何必一之也哉今成州雖不¶
<pb:KR4d0104_SBCK_016-23b>¶
得居仉池山之勝而西則雞頭山東則雞幘山¶
以屬乎鳯凰山亦&KR0038;中冨乎山者也雞幘山或¶
名曰龍堂峽鳯凰潭或名曰萬丈潭若大雲潭¶
杜工部昔日所居之地新祠而奉之者也其扵¶
守居爲最近守居清心堂之背叢竹之面新有¶
軒乃以濯鳯名之近式乎工部之所居逺本乎¶
周内史之所志則吾州雖小而&KR0073;乎鳯翔而集¶
焉者居守可無自菲&KR0728;而楽斯志也已宣和四¶
年壬寅二月二十六日乙邜具官嵩山晁說之¶
<pb:KR4d0104_SBCK_016-24a>¶
記¶
　　　清風詩十韻七首¶
　　　　翰林學士晁　迥¶
仙馭来相慰解顔良㑹稀病蠲冝飬素趣遠欲¶
忘機懲躁寕無漸延齡或可祈影揺珠箔細聲¶
泛鈿筝㣲委佩餘班扇流驩入楚衣陶潜知夢¶
穏韓壽畏香飛氣爽蒼龍闕涼生白虎闈健資¶
雞距筆偷撼獸環扉松下琴心逸江東鱠𫃵肥¶
宿懐真隠處終約與同歸¶
<pb:KR4d0104_SBCK_016-24b>¶
　　　　翰林學士楊　億¶
素魄離箕舌鳴鳶載錦韜㣲涼生玉宇餘韻散¶
蘭臯竿轉相烏數厨揺翣脯劳渚蘋偏靃靡苑¶
𣗳更蕭騷五斗酲&KR0004;析三年翼自髙陶䆫時拂¶
祍楚榭正揮毫塵篋悲鸞扇雲帆戒鷺濤洞庭¶
驚木葉&KR0016;省歎霜毛𫝑好摶羊角心終憶&KR0521;螯¶
泠然知有待仙冦異吾曹¶
　　　　大理評事祕閣校理劉　筠¶
閶闔重門啟飛廉别館深歊蒸全已却雅興可¶
<pb:KR4d0104_SBCK_016-25a>¶
能任雲起汾陽駕旌揺楚國心過蕭添爽&KR0284;拂¶
野蕩層隂夕勁淮陽桂晨棲越鄂衾登髙徔落¶
帽晏寢任吹襟珠網踈難掩銅鑪冷易侵急翻¶
池上葉遥送月前砧舞袖更囬態歌梁極緒音¶
最憐鵰鶚意瞬息度千岑¶
　　　　太僕少卿直祕閣錢　惟演¶
溽暑迎秋盡涼颷逗曉廽起蘋初浙瀝獵𣗳更¶
徘&KR0422;欲引長烟素㣲飄𦘕燭煤墜桐侵玉井拂¶
柳度章䑓已覺雲翻動還驚月恍開鮫簾移亂¶
<pb:KR4d0104_SBCK_016-25b>¶
影瑶瑟泛餘哀扇掩藏鸞羽荷傾側露盃正當¶
河左界不待雨東来自好摶垂翅寕勞起死&KR0069;¶
楚宫誰第賦宋玉正多才¶
　　　　翰林學士李　宗諤¶
閑舘方回暑商飈乍&KR0063;金天髙&KR0004;起&KR0284;松澹更¶
冝琴汾棹傳歌遠班詩託興深東陽仁自布西¶
顥氣還侵太液翻晴旭靈和亂翠隂舟&KR0127;飛燕¶
&KR0209;臺迥楚王&KR0109;阮嘯&KR0052;時歇齊蝉度日吟愁生¶
孤戍角響續莫城砧空静消雲𫃵庭虗轉蕙心¶
<pb:KR4d0104_SBCK_016-26a>¶
賢哉吉甫誦千載有遺音¶
　　　　右諌議大夫薛　映¶
爽氣乗秋至凉飈蕩暑&KR0004;泠泠含逺&KR0284;摵摵動¶
&KR0127;&KR0322;翠幕波無際脩篁韻有餘潜驚塞草綠乍¶
拂井桐踈素髮悲郎將霜䊵感婕妤䆫光流熠¶
燿簾影亂蟾蜍塵襲青絲&KR0016;香飄紺憲車故宫¶
&KR0052;馺娑别館度諸胥薄莫来金埒凌晨上玉除¶
寕同起窮巷睠欲賦愁予¶
　　　　左諌議大夫張　秉¶
<pb:KR4d0104_SBCK_016-26b>¶
何處來蘋末蕭騷盡四隣金莖吹曉露玉宇動¶
&KR0127;塵易水離&KR0084;闋齊䊵怨思新泛蘭迷舊澤落¶
帽㑹佳晨籬菊飄香逺庭梧墜葉頻㠶開五湖¶
客槎去九霄人曲浦鋪紋簟平蕪偃緑茵鴻飛¶
資羽翮鷹擊助精神山馭歸堪待琴䆫韻更真¶
披&KR0109;同楚榭千古自相親¶
　　　　清風軒記¶
成州守居之東隅有軒曰清風叠嶂前後為之¶
屏几清風無時而不来也嗟夫囯中若此名者¶
<pb:KR4d0104_SBCK_016-27a>¶
数千百處而多也實其而稱則惟吾郡也哉何¶
則吾郡漢武都郡之所領也有漢武都太守阿¶
陽李翕伯都竟寕四年之碑在魚竅峡其辭曰¶
民&KR0084;徳惠穆如清風昔人其本諸此而名斯軒¶
歟它&KR0022;安得而與㢤其所謂清風者何在豈不¶
在太守之徳惠乎且彼為何時李侯者乃&KR0014;恭¶
其職如此今當何時為之守者苟不&KR0014;宣布¶
上恩冝亦媿矣夫于時清風之生請言其状予¶
則不&KR0014;然予祖嘗倡而作之矣属而和者六人¶
<pb:KR4d0104_SBCK_016-27b>¶
曰楊大年劉中山錢司空李昌武薛尚書張宻¶
學其辭盛行於世著之西崑集今大夫學士或¶
不得而聞見謹因是軒而刋於石亦古之人藏¶
諸名山之意也且其唱和墨迹乃不在吾家而¶
藏諸楊氏無錫眷中今両浙不幸盗賊兇殘血¶
變江水不保是詩之&KR0014;存也未必異日不託此¶
山城深靚無虞而傳焉或評諸公之詩曷為此¶
郡而作㢤予曰天下之清風一也風之為物非¶
若雲氣各象其山川人民所聚積而変有楚雲¶
<pb:KR4d0104_SBCK_016-28a>¶
秦雲之異也盖天下之清徳一也其來居守者¶
或鞅掌不給或湮鬱無&KR0147;或覉旅去&KR0038;之恨不¶
自勝一&KR0259;諸公之符采自澄其心思俄而穆如¶
之風獵鬢泛&KR0109;而鳯凰之山亦為爾&KR0084;吉父之¶
誦矣以御嘉賓以柔斯民亦以楽哉詩凡七首¶
如上宣　五年癸卯五月日戊午朝請大夫知¶
成州軍州事嵩山晁&KR0003;之謹記¶
　　　　𤼵興閣記¶
唐成州治上祿縣同谷尤僻左杜子羙来自三¶
<pb:KR4d0104_SBCK_016-28b>¶
川謂可託𣦸焉未㡬土蕃之禍尤熾子羙不得¶
有其居而捨去予始因子羙之故居而祠之距¶
祠堂而南還十步有萬丈潭敕利澤庙惜也&KR0728;¶
甚白日必待燭入乃能有見且礙眉觸帽使人¶
俯不得仰又復有可歎者屋其山之羙正如據¶
要路而蔽賢掩善忌人出言而寢黙之予因正¶
其神像南向之位抗髙納明使青壁之嵳峩硊¶
磥直上千仞木章竹个皆出以効其峭蒨若一¶
日来自它方者而仍舊之三楹則稱地形而全¶
<pb:KR4d0104_SBCK_016-29a>¶
民力也庙之東有地可建小閣以盡山川之勝¶
其南則棧道窈窕抵鳯凰臺望西崖以極白沙¶
渡實杜子羙入蜀之道也時方惡房琯而并棄¶
杜子羙使終身不復入長安則此道為可恨者¶
也北而水磑髙下相聞如笙鏞如𡔷鍾不閒晝¶
夜則&KR0022;人安職楽生之具也逺而岡嶺星耕隴¶
&KR0341;棲粮則刺使縣令之尤所楽焉者也四時異¶
態虎巡鹿守猿猱騰𠋣以植僧居清淨之業盖¶
有不可勝言者彼四方㳺子假借須&KR0119;之適各¶
<pb:KR4d0104_SBCK_016-29b>¶
¶
隨所語而聞諸逺邇必得顧凱之宗處士乃可¶
圖𦘕而詩則絶筆於杜子美矣雖然陶渊明謝¶
康楽韋蘇州輩復生焉則不能自已扵斯也閣¶
今&KR0004;成予周覽而惘然自失不覺誦子羙萬丈¶
潭之詩曰造幽無人境𤼵興自我輩一歎而三¶
致意焉則以𤼵興名其閣復念此州自寳應&KR0004;¶
沒土蕃後三置行州&KR0004;在泥公山𠕅徙寳井堡¶
卒治同谷得非有待扵此閣之建歟時方(御名/太上)¶
亂也杜子羙無以託廬而閱&KR0010;逮今承平之乆¶
<pb:KR4d0104_SBCK_016-30a>¶
疇人子孫白首爼豆有終身不入城府者豈不¶
幸哉予将投劾東歸輒記諸壁間以視来者使¶
知昔人此日良可惜之所感而不惜登臨之費¶
云宣和六年甲辰三月二十四日壬申朝請大¶
夫知成州賜紫金魚袋昭徳晁&KR0003;之記并書¶
　　　　鈍庵新記¶
臨淄趙子和仁&KR0073;少力學(御名/今上)言行恐奕世盛¶
徳之辱乆不得調耻乎獨善則為黄帝岐伯之¶
學雖克起𣦸而自謂隘也乃退而為佛學頗聞¶
<pb:KR4d0104_SBCK_016-30b>¶
天台智者之教而歎曰聖師不可得而見矣願¶
得人師焉人師亦不可得而見乎顧無&KR0052;師㢤¶
且復歎曰南山之律南宗之　與觀師之&KR0052;基¶
師之&KR0052;若論其在青齊濟岱間童　與知也唯¶
是天台智者之教曾無一人之近縁乎吾庵之¶
鈍名不亦稱乎宣和庚子夏京師遇嵩山晁説¶
之曰子聞天台智者之教冝以聞我則謹謝之¶
曰無状年過五十飄零甬江遇四明尊者法智¶
諸孫幸而知智扵灵山法華㑹猶見如&KR0004;而未¶
<pb:KR4d0104_SBCK_016-31a>¶
散也則釋迦佛不滅而多寳佛塔亦在吾目前¶
而不沒赫然放大光明以照我身亦照子身我¶
之所及者亦子之所及也子無以鈍自屈且文¶
殊不識妙音三昧弥勒不識地涌一人善吉茫¶
然以弃鉢身子怖畏而却花子謂鈍乎利乎華¶
嚴日出建立法界彼鈍根菩薩乃扵般若有聞¶
焉而後入乎法界否則待法華乃入又否則待¶
𣵀槃乃入子謂利乎鈍乎法華開&KR0096;𩔰實而華¶
𫿞般若者皆吾法華之方便也前有無量義以¶
<pb:KR4d0104_SBCK_016-31b>¶
導法華之言後有觀普賢行法以篤法華之行¶
法華乃徔三請四止示一佛乗火宅以接势力¶
窮子以誘聲聞薬草以歸大乗化城之有定繫¶
珠之無定髻珠之集功徳醫予之不集功徳皆¶
利乎鈍者也若常不&KR0127;菩薩與夫喜根比丘扵¶
一切衆生皆強毒之寕鈍而不利世固未嘗有¶
鈍者也同成一佛也彼維摩行乎非道仁王法¶
性五隂楞伽不思議熏不思議轉𣵀槃以衆生¶
為非衆生為衆生金光明無明故有占察法依¶
<pb:KR4d0104_SBCK_016-32a>¶
妄心分别故有佛藏示相地持對教圓覺三觀¶
法楞𫿞七推心皆不為利恨而興悲也自佛示¶
滅之後得斯㫖者曰龍𣗳菩薩立一心三觀是¶
謂妙境是謂妙觀由是而有天台教焉即三而¶
一名之曰止即一而三名之曰觀止觀者定慧¶
𡨜照智断之異名也一切佛法盡扵茲矣先是¶
南嶽禅師明不空如来藏具性具相智者因之¶
開門傾倉行大法施横該四教豎徹三境是謂¶
妙圓是謂妙中兼乎楞伽之変華嚴阿含之造¶
<pb:KR4d0104_SBCK_016-32b>¶
大集楞𫿞佛藏之具其要則三種觀法二種觀¶
境四種三昧得乎觀意證乎觀相其在四三昧¶
中覺意三昧百千三昧中法華三昧六波羅&KR0097;¶
中禅波羅&KR0097;則去丈就尺去尺就寸者也子根¶
利也請以法行入句句&KR0120;觀請修眞如觀證心¶
寂三昧鈍則請以信行入藕絲懸山請修唯識¶
觀證色𡨜三昧究觀智者之十境十乗在隂界¶
入心在煩惱心在病患心其扵四念處則在一¶
念無明心荆溪法師則唯在隂界入妙楽觀不¶
<pb:KR4d0104_SBCK_016-33a>¶
出五隂輔行觀不出根塵一念厥後唯吾四明¶
尊者得之乃立觀妄心一法而不觀真心就事¶
辨所觀心自華嚴之頓以入法華之圎知起信¶
之圎適可為吾法華之别雖或有排之者卒無¶
以加損而乆益彰也大抵吾宗所以永異他宗¶
不容同世並語者其唯三千乎其唯觀具乎其¶
唯觀心乎唯三千則無法不備本𡨜三千事変¶
三千界界三千彼彼三千唯具則性具修具事¶
具理具造具変具各具互具偏具心攝一切一¶
<pb:KR4d0104_SBCK_016-33b>¶
切攝心唯心則不知佛法太髙不厭衆生法太¶
廣而即一句一字一塵一沙皆入吾心以成法¶
界於是乎身與心息三者定内合調眠食二者¶
定外合調而性惡以體之理毒以析之四運以¶
推之三性以檢之四悉以𣲖之六即以㑹之以¶
迷中一念為緫而理造事造三千為别或可修¶
或不可修心次第或不心次第泯絶華𫿞之利¶
鈍是即金光明是即常𡨜光三千果成咸稱常¶
樂由是四土之儀亦待吾智者以出也子和乃¶
<pb:KR4d0104_SBCK_016-34a>¶
請書之刻于庵壁以代坐右銘予言無一字出¶
予之&KR0059;也何惮而不書宣和七年乙巳二月八¶
日庚申嵩山晁&KR0003;之記并書¶
　　　　成州同谷縣杜工部祠堂記¶
自古王矦將相而廟祀者皆乗時奮厲冐敗虎¶
狼死守以身為天下臨衝或巖廊嚬笑以治易¶
亂即危而安其在鼎&KR0156;之外而人有奉焉否則¶
賢守令眞為民之父母斯民謡頌之不足取其¶
姓以名其子孫乆益不能忘則一郡之邑祠之¶
<pb:KR4d0104_SBCK_016-34b>¶
否則躬徳髙𨼆崇仁篤行若節媍孝女有功扵¶
風俗者一鄉一社祠之顧惟老儒士身屯䘮亂¶
覉旅流寓呻吟飢寒之餘数百年之後即其故¶
廬而祠焉如吾同谷之於杜工部者殆未之或¶
有也鳴呼盛矣㢤曰名髙而得之歟曰非也苟¶
不務實而務名則當時王維之名出杜之上盖¶
有天子宰相之目且衆方才李白而多之也是¶
天寳間人物特盛有如髙適岑參孟浩然雲卿¶
崔顥國輔薛據儲光羲綦毋潜元結韋應物王¶
<pb:KR4d0104_SBCK_016-35a>¶
昌齡常建陶翰秦系𫿞維暢當閻防祖詠皇甫¶
冉弟曾張継劉(御名/今上)虗王季友李頎賀蘭進明崔¶
署王湾張謂盧象李嶷之詩粲然振耀於世未¶
肯少自屈而人亦莫敢致之也非湜籍輩扵韓¶
門比然有良玉必有善賈厚矣韓文公之徳吾¶
工部也自是而工部嶷嶷絶去一代頡頏不可¶
揉屈之士而嶽立矣然猶惜也何庸李白之抗¶
邪昔夫子録秦詩而不録楚詩盖秦有周之遺¶
俗如玉之人在板屋則傷之也楚則僣周而王¶
<pb:KR4d0104_SBCK_016-35b>¶
矣滄浪之水旣以濯吾纓雖濁忍以濯吾足㢤¶
李則楚也亦不得與杜並矣况餘子哉彼元㣲¶
之讒謟小人也身不知裴度李宗閔之邪正尚¶
何有扵李杜之&KR0278;劣也邪然前乎韓而詩名之¶
重者錢&KR0120;後有李商隠杜牧張祐晚惟司空圖¶
是五子之詩其源皆出諸杜者也以故杜之獨¶
尊於大夫學士其論不易矣而在　本朝王元¶
之學白公楊大年矯之專尚李義山歐陽公又¶
矯楊而歸韓門而梅聖俞則法韋蘓州者也實¶
<pb:KR4d0104_SBCK_016-36a>¶
自王原叔始勤扵工部之數集定著一書懸諸¶
日月矣然孰為眞識者靡靡徒以名得之歟唯¶
知其為人世濟忠義遭時艱難所感者益深則¶
眞識其詩之所以尊而冝夫数百年之後即其¶
流寓之地而祠之不忘也工部之詩一彂諸忠¶
義之誠雖取以配&KR0038;風之怨大雅之羣可也或¶
玩其英華而不薦其實或力索故事之㣲而自¶
謂有得者不亦&KR0018;乎祠望鳯凰䑓而臨百丈潭¶
皆公昔日所為詩賦之所也公去此而汗漫之¶
<pb:KR4d0104_SBCK_016-36b>¶
逰逺矣哉而此&KR0022;之人思公因石林之虗徐溪¶
月之澄霽則尚曰公之故廬今公在是也予嘗¶
北至鄜畤觀公三川之居愛之矣而此又其勝¶
也不知成都浣花之居復又何如哉信乎居室¶
可以觀士也已同谷秀才趙惟恭&KR0162;地五&KR0341;縣¶
涑水郭慥始立祠而屬余為之記使來者羙其¶
山川而禮其像忠其文且知公自其十有一世¶
之祖恕予而来以忠許國矣則其所感者既逺¶
人亦逺而莫之能忘與夫王侯將相之祠未知¶
<pb:KR4d0104_SBCK_016-37a>¶
果孰傳邪其像則本之成都之舊云宣和五年¶
五月己未朝請大夫知成州晁&KR0003;之記并書¶
　　　　宋成州淨因院新殿記¶
佛法自西來至秦鳩摩羅什而大矣什之弟子¶
曰生曰肈曰融曰睿號為関中四聖其後通教¶
則廬山逺公别教則少林逹摩玄教則天台智¶
者始若変見於什門之外而卒㑹帰焉無二無¶
别惟南山律師宣公為能體融之也南山上崦¶
天根下嵫地軸日月萬象生焉語其人則宣公¶
<pb:KR4d0104_SBCK_016-37b>¶
是已其山之迤邐崷崪而西者是謂成州之諸¶
山後之人各以名名之其實南山之列也不知¶
在禹之山西&KR0052;為何山歟扵是乎襲宣公之遺¶
風而佛刹髙下相望雖督府㑹郡不是過也州¶
治之所有淨因院者逺莫知其所自起也而耳¶
目之所及則佛殿修在唐長興四年其得今名¶
在晉天福三年殿&KR0004;三間&KR0010;乆而圮若俄頃摧¶
覆者是院受業比丘廣圎歎曰我雖不得與乎¶
雨花之席而幸生扵法華之後豈不聞佛種徔¶
<pb:KR4d0104_SBCK_016-38a>¶
縁&KR0120;乎吾之次第縁若在此吾之四衆所縁縁¶
若在此則吾佛之増上縁在此其易故而新之¶
增楹三為五闢門所鄉之正位必有以加&KR0013;我¶
者此心既運而語猶未音無逺邇強弱咸　楽¶
布施者汲汲競後先也&KR0004;曰是役也不三年若¶
四年則不可而乃吿成扵累月之中山有異材¶
疑若&KR0017;神之守衛而有待者衆願納諸斧斤而¶
巖阻溪拒無可徑術之繇及其首而舉之若一¶
葉然先是此院之東有大梵寺制度嶫然非此¶
<pb:KR4d0104_SBCK_016-38b>¶
院之比而易為神霄玉清萬壽宫則稱有三大¶
像乃仆卧扵它寺寒廡敗席之下或者因果者¶
惨若疾痛之於躬也廣圎乃建飾于新殿恍如¶
此世界外東方八百萬億淨光莊𫿞世界過去¶
諸佛以無相之法身助今釋伽文佛接導群迷¶
其感之以開入者㡬何人耶廣圎先為衆披草¶
莽建天寕萬壽寺績已不貲矣乃復不猒扵此¶
則又難也説之世奉真如法門為此郡守無状¶
靡有風教錙銖夙夜事惟愧逮此崇新殿𫿞故¶
<pb:KR4d0104_SBCK_016-39a>¶
佛則楽徔圎之請以記之庻㡬善善為&KR0022;人之¶
勸也宣和五年癸邜十月七日丙戌朝請大夫¶
知成州賜紫金魚袋嵩山晁説之記并書¶
　　　　成州新修大梵寺記¶
昔王通謂佛西方聖人温公斥之曰聖人豈有¶
方所邪盖大夫學士苟知修正者必期放諸四¶
海而準也以所地論聖人可乎中國之有佛雖¶
自漢明帝始而傅毅者果何自以對帝之所夢¶
豈不前有所聞㢤漢武帝昆明池胡人之對向¶
<pb:KR4d0104_SBCK_016-39b>¶
神仙傳之所載哀帝元壽元年受大月氏王使¶
浮圖之書猶信也但武帝甘泉宫列霍去病所¶
得休屠王𥙊天金人與夫張騫使大夏聞有身¶
毒之俗特其名物未闡明若後来所稱謂去云¶
爾而議者指比教断自漢明則淺之其為言也¶
今東有五䑓山之文殊西而俄眉山之普賢南¶
而鴈蕩山之羅漢北而𡔷山之羅漢亦自漢明¶
帝而始邪惟以不思議境照不思議心者可與¶
於此若其精舍以府寺名之亦非天竺之本名¶
<pb:KR4d0104_SBCK_016-40a>¶
盖始出扵漢有司梓匠之後遂同乎府寺而得¶
名焉&KR0004;無禍福竒麗之&KR0003;也逮梁武帝自知平¶
生惡徳有不可贖者乃殚竭民力扵土木而&KR0244;¶
侈心焉顧豈佛之律哉冝夫逹摩面斥其無功¶
徳而當時廷臣有正直不阿䛕者亦頗知諌爭¶
豈人人皆與逹摩同致邪又何必以逹摩為超¶
絶卓異之論乎僕觀洛陽伽藍記見元魏而来¶
王公將相既得意必作寺宇以相尚否則若有¶
屈扵人者九州四裔之珍随珠和璧異花恠石¶
<pb:KR4d0104_SBCK_016-40b>¶
畢具矣無㡬何其人旣自抵法而所謂危楼傑¶
觀者徔而&KR0069;燼為瓦䃯則佛言因無常者扵是¶
乎著矣雖然亦嘗一日有清淨士居扵兹也則¶
其惡果復生善因矣前日&KR0069;燼兵戈之餘徃徃¶
復出扵故地此佛一事必具三世而三世該乎¶
九世以覺世間者慱乎其大者也傳毅之言梁¶
武之作尚何觀㢤成州有仁王院其廢已乆不¶
敢億措其所以廢之之因也何為乆而未之復¶
興乎其地汚瀦榛莽更㡬姓而不居有所待邪¶
<pb:KR4d0104_SBCK_016-41a>¶
屬者故大梵寺僧法詮念其大梵寺建在唐大¶
中二年今其寺之賜額荷恩厚不毁也乃請於¶
州以仁王之故地復大梵之舊額凡四分律之¶
所不可闕者謹以創作僕適知州事法銓請文¶
以記之僕念華嚴之先照髙山淨名之始坐佛¶
林般若之徔牛出乳逮乎佛藏之相楞伽之行¶
地持之教必待法華而成焉維爾法銓尚其勉¶
諸宣和六年甲辰三月二十一日己巳朝請大¶
夫知成州嵩山晁説之記并書¶
<pb:KR4d0104_SBCK_016-41b>¶
¶
文集卷第十六¶
<pb:KR4d0104_SBCK_016-42a>¶
