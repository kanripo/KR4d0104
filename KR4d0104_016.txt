# -*- mode: mandoku-view -*-
#+TITLE: 景迂生集
#+DATE: 2015-09-23 10:21:03
#+PROPERTY: JUAN 15

¶
<md:KR4d0104_SBCK_016-1a>¶
<pb:KR4d0104_WYG_016-1a>
欽定四庫全書
　景迂生集巻十六¶
　　　　　　　　　　　　宋　晁説之　撰
　¶　記
¶
　　　榮伯樓記¶
武安鼓山藩其前太醫山殿其後紫山岌其左¶百尖山
峘其右厜㕒&KR0886;崒絡繹連屬若斷而續¶薄于太行其中
大川四五小川七八達于漳入¶于河凡趙國之建郡縣
<pb:KR4d0104_WYG_016-1b>
皆在桑棗平墅未有武¶安比宜夫人物擅山川之秀多
聞人乃自古寂<md:KR4d0104_SBCK_016-1b>¶寞無傳至於今何邪或曰武安之水多
伏流非¶若淮濟之類中伏而卒大發其伏遂絶不出矣¶
得非其故歟或曰非也有人焉象其山隠水伏¶不自表
襮世人未之知爾予求之於古得髙行¶一人曰臺佟孝
威得大儒一人曰馬光榮伯榮¶伯隋開皇中六儒之冠
也其五人者或死或逐¶獨榮伯顯文帝幸國子學榮伯
以博士升坐講¶禮甚洪瞻論者莫測淺深當時以次論
<pb:KR4d0104_WYG_016-2a>
難者十¶餘輩皆一時碩學之士也山東三禮學自熊安<md:KR4d0104_SBCK_016-2a>¶生後唯宗榮伯一人榮伯初教授瀛博間門徒¶十數後
多負笈從榮伯長安榮伯在國子學數¶年丁母憂歸武
安故里以疾卒此非其人也邪¶予既以孝威名軒自致
予之志又以榮伯名其¶樓勸邑子知務學也邑子固將
曰馬榮伯死且¶數百歲矣縣令賢其人想其風采如在
以其人¶名樓而式之我輩苟自進與榮伯比豈不美哉¶
往時雖有一二人華吾邑而來者烝然秀出矣¶若夫客
<pb:KR4d0104_WYG_016-2b>
至登樓四望如與榮伯遊而覺山川意<md:KR4d0104_SBCK_016-2b>¶象徘徊相髙者
其樂又曷可道也元符三年¶五月日嵩陽晁說之序¶
　　　娛山堂記¶
予讀謝康樂山居賦見其所稱抗頂葺館殷峰¶啓軒呈
美表趣百種錯出若圖然輒歎夫境勝¶於情外有所慕
而超然獨往之願迨矣迨陶淵¶明賦歸去來雖頗道山
川登臨之勝及其所居¶則環堵蕭然不蔽風日其深自
愛者不過遶屋¶之樹中園之蔬且曰山氣日夕佳耳一
<pb:KR4d0104_WYG_016-3a>
何簡昜<md:KR4d0104_SBCK_016-3a>¶耶何所往而不得其樂耶若淵明者真有樂於¶
山水而不待山水以為樂者也顧視康樂静壽¶之德不
其慚歟塞北之狼山無岞崿峭蒨可喜¶之姿令人瞻寓
惟是古昔干戈戰鬭之場與夫¶沃鹽之所棲界乎隂山
羯胡之域非道家所謂¶洞天福地而莫睹夫髙人隠士
之遺躅壽草靈¶獸亦未之或生焉孤宦逺客毎覽夫四
時積雪¶而不勝飄零之感也潁川韓君表倅保州新其¶
堂瞰狼山而獨樂焉夫既自得於清音矣必欲<md:KR4d0104_SBCK_016-3b>¶極其志
<pb:KR4d0104_WYG_016-3b>
尚又取古今畫手隂嵓陽壑脱繪於屋¶壁朝夕寢食啓
處便是山間不知狼山之果美¶惡於壁山之真幻名之
曰娱山堂得非有樂於¶山水而不待山水以為樂者歟
君表少師諸孫¶有别第在潁川嵩少箕隗乃其家山也
初仕杭¶州幕府窮極吴越山水矣自杭來保塞乃不怒¶
憎而樂焉如此盖非厭常欣暫者說之早懐嵩¶少卜築
之志貧未能即日行也聞君表之新堂¶恨不相與從容
於其上敢辭拒不為之記崇寜<md:KR4d0104_SBCK_016-4a>¶二年癸未四月乙丑嵩
<pb:KR4d0104_WYG_016-4a>
陽晁說之記¶
　　　愛萱堂記¶
中山在戰國時近介於燕趙逺距諸韓魏其土¶地不足
以當十之一其積粟器械不足以當十¶之二其君不知
為誰而足以强其&KR0038;其謀臣不¶知為誰而相與致一時
之盛其勢隠然韓魏燕¶趙之敵惜古史不存莫可得詳
唐自天寳末大¶河之北䟦扈不軌無復君臣逮夫廣明
中和間¶義武王處存者乃獨效微忠於盜賊﨑嶇之際<md:KR4d0104_SBCK_016-4b>¶
<pb:KR4d0104_WYG_016-4b>
盖常山之靈恒衛之從陶唐氏為侯國時故都¶自有所
資也我本朝名公偉人作鎮光輝&KR0110;¶&KR0110;接躅雄天下不
特號天下勁兵處自忠獻魏¶公而來其治尚簡昜敦大
北方因知王國之¶尊慕徳懾伏而兵肅民安樂無事或
苟失是選¶則衆譁然跼蹐雖勞無補朝夕箆櫛視一小
侯¶無異失朝廷所以倚重之意以故魏公之績¶繪諸丹
青鄉人廟祀歲時唯謹不懈其所建閱¶古堂亦雄天下
彼江湖淮漢間非無危樓傑觀<md:KR4d0104_SBCK_016-5a>¶擅山川之麗環竒清之
<pb:KR4d0104_WYG_016-5a>
賞而於是不得亢其傳¶也江夏黄公鎮治數月作堂於
閱古之東南棟¶楹梴桷則不敢移前人而名之曰愛萱
堂惟公¶自登進士第即顯於朝䝉累聖之知日侍¶太夫
人食飲康强如壯年不惜金帛重賞勸功¶前日疲駑亦
克拳扞蹶張無一飯無賔客從容¶文史歌詩壺觴之適
凡其施為舉措獨得於¶上心良可樂矣尚何所事而萱
之愛哉豈非公¶之所樂者衆能知之而公之所憂衆不
足以與<md:KR4d0104_SBCK_016-5b>¶知乎且自謂所治未至簡昜敦大而恐古今聞
<pb:KR4d0104_WYG_016-5b>
人之羞乎不然小物也公亦愛之而不忘乎不¶然則衞
之詩人所思者自有所在而傳者謬曰¶令人忘憂也邪
嵇叔夜之愛吾萱者往矣復何¶足道哉客或以是意請
於公公曰吾園中多萱¶耳吾不知其他說之聞而歎曰
偉哉記之以待¶知者崇寜二年癸未夏六月戊辰承議
郎知無¶極縣事兵馬都監武騎尉賜緋魚袋晁說之¶記<md:KR4d0104_SBCK_016-6a>¶　　　王氏雙松堂記¶
昔夏后初都陽城南踰洛陽百里而逺成湯遷¶亳殷東
<pb:KR4d0104_WYG_016-6a>
踰洛陽五十里而近皆舍洛陽而不都¶周興武王既定
鼎郟鄏厥後召公宅洛邑周公¶營成周其意盛矣而成
王卒不果遷逮夫宣王¶中興自鎬至洛狩于圃田及于
敖山因以朝諸¶侯車攻之詩作焉豈不欲成周召之欲
歟且宣¶王嘗狩於岐而石鼓之詩亦偉矣夫子乃舍而¶
不錄得非岐之狩為常而東都之詩非常乎惜<md:KR4d0104_SBCK_016-6b>¶夫宣王
卒亦不果遷也至平王是遷而周衰矣¶尚復何言唯是
三代之盛所遺而不饗者氣象¶轇轕輪囷鬱然發而不
<pb:KR4d0104_WYG_016-6b>
施山含輝而餘秀川澄¶淵而軼潤草木得之異態日新
其在風俗逸豫¶安舒特宜搢紳先生潛養之適也盖自
李耳為¶周柱下史而來風流髙矣而逺不勝道姑以近¶
世三人者識之唐盧仝之隠不資嵩髙少室之¶雄而近
在城闕之中草屋數間閉門不出者以¶歲紀論徴韓愈
殆莫知其賢哀帝時宰相楊渉<md:KR4d0104_SBCK_016-7a>¶之子凝式於學無不通
嘗論其父亡唐而復㠯¶相梁不得志因陽狂一時終五
代賢者誅戮不¶自保之際逸樂白首其中盖有大過人
<pb:KR4d0104_WYG_016-7a>
者觀其¶丹青遺像知其為偉丈夫而筆墨之妙凛然生¶
氣猶在也自慶厯來康節先生卲堯夫貧居天¶津之南
獨明先聖之道不老不釋卓然振千古¶之絶學頗苦志
著書而精深難窺矣天子嘗¶命之官不得辭而身不出
公卿大夫樂從之遊¶而莫能名其器既死而名益髙夫
此三人者唯<md:KR4d0104_SBCK_016-7b>¶洛陽之宜也所謂逸豫安舒之風盖可觀
已嗚¶呼名有帝王山川之勝而實宜夫髙人處士之奉
士之¶奉坐通四海九州之凑何其盛哉以故公卿大¶夫
<pb:KR4d0104_WYG_016-7b>
功成得謝危樓傑觀水竹花卉之麗甲天下¶而不以為
侈䋲樞甕牖之生終日欣然亦自以¶為孰非所宜者王
君聖徒庭鯉世為洛人躬¶築别墅建春門裏植雙松以
自見其志因以雙¶松名其堂日與平生故人徜徉圖畫
壺觴之樂¶四方之賔客如歸焉靡不適可且自嘆曰吾
老<md:KR4d0104_SBCK_016-8a>¶矣恐不得如吾松之壽也而吾之志則不可不¶著之
異日於是懇予文以記於石予因道古今¶之所以然者
書之使後之遊者得以賞焉崇寧¶四年四月十七日嵩山
<pb:KR4d0104_WYG_016-8a>
晁說之記¶
　　　傳昜堂記¶
古者六藝之學必謹師授(一作/術)其稱是人經明¶有家法
至東都猶甚嚴也魯商瞿子木受昜孔¶子五傳而至漢
齊田何子裝漢之昜家盖自田¶何始何而上未嘗有書
魏管輅謂昜安可注者<md:KR4d0104_SBCK_016-8b>¶其先儒之心歟古今學者咸謂
卜子夏受昜¶孔子而為之傳然太史公劉向父子班固
皆不¶論著唐劉子𤣥知其偽矣是書亡不傳於今今¶號為
<pb:KR4d0104_WYG_016-8b>
子夏昜傳者崇文總目亦斥其非是而不¶知其所作之
人予知其為唐張弧之昜也是子¶夏亦未嘗有書而以
昜之道教授西河其後汾¶晉之間昜以故特盛歟漢自
田何授東武王同¶洛陽周王孫丁寛齊服生四人者乃
始為之傳¶矣然王氏周氏服氏書各二篇丁氏八篇亦
不<md:KR4d0104_SBCK_016-9a>¶過訓詁舉大義云耳豈為巧慧組繡之靡也耶¶而昜
家著書則自王同始同授淄川楊何所謂¶昜楊者是也
丁寛授碭田王孫王孫授沛施讎¶東海孟喜琅琊梁丘
<pb:KR4d0104_WYG_016-9a>
賀三家又皆列於學官最¶為盛矣其弟子顓門者衆厥
後又有東郡京房¶之學亦得立而學官則自楊何始又
其後有東¶萊費直之昜有沛髙相之昜唯傳民間此三
家¶者雖户牖不同而堂奥之安則一也盖皆兼三¶才而
備錯總極變通焉房謂其學即孟氏學相<md:KR4d0104_SBCK_016-9b>¶自言出於丁
將軍詎弗信耶惟費氏之傳晚而¶益盛東都陳元鄭衆
馬融鄭𤣥荀爽魏王肅王¶弼皆其人也自肅而上莫敢
悖其所傳唯弼年¶少厭舊喜新乃一切擯棄師法攘莊
<pb:KR4d0104_WYG_016-9b>
老恍惚虚¶無之論專於人事以快後生耳目而稱為昜
之¶妙乃不知昜之奥妙自有所在而無用莊老汨¶之也
譬如惰農乞市以飽而弗顧南畆之可耘¶耔惜哉昜之
雜乎莊老而專明人事則自王弼¶始昜家乃始失其所
傳焉梁丘施孟三家於是<md:KR4d0104_SBCK_016-10a>¶乎亡於晉而孟氏京氏有書
無師矣属江左祖¶尚𤣥虚弼之學滋得以益盛然其初
虞翻傳其家¶五世孟氏之學為時推重晉王庾雖喜清
談而¶專立鄭學干寳輩猶不忘乎京氏而孫盛詆弼¶之
<pb:KR4d0104_WYG_016-10a>
傅㑹浮麗又已力矣宋元嘉欲矜學校之盛¶而王鄭兩
立逮顔延之為祭酒而黜鄭置王齊¶之王學遂大盛陸
澄貽王儉書云昜自商瞿之¶後雖有異家之學同以象
數為宗數年後乃有¶王弼之說王濟曰弼所誤者多何
必能頓廢前<md:KR4d0104_SBCK_016-10b>¶儒予賞味其言未嘗不三歎息之也時王
儉在¶位善澄之言於是學者畧之鄭矣至梁何𦙍之¶徒
又竊釋氏之論穿鑿異端而誇於弼斯又弼¶之罪人也
其在河北諸儒則專祖鄭氏所謂衣¶冠禮樂盡在中原
<pb:KR4d0104_WYG_016-10b>
者此亦其躅也不幸隋興縉¶紳學士反浮靡是慕弼之
學遂為中原之師而¶唐因之於是乎昜家古法始泯滅
無聞矣然隋¶汾晉之間有仲長子光闗子明王仲華王
通輩¶傳昜自有指歸不失乎古得非子夏之遺風哉<md:KR4d0104_SBCK_016-11a>¶盖
漢嚴君平揚子雲魏管輅晉郭璞孫登隋闗¶朗唐僧一
行𤣥真子張志和其於昜又特最深¶矣是謂一世偉人
非有所待而興亦莫得而沮¶溺之也至有宋華山希夷
先生陳摶圗南以¶昜授終南种徵君放明逸明逸授汶
<pb:KR4d0104_WYG_016-11a>
陽穆㕘軍¶修伯長而武功蘓舜欽子美亦嘗從伯長學
伯¶長授青州李之才挺之挺之授河南邵康節先¶生雍
堯夫惟康節先生天資既卓越不羣而夜¶不施枕惟昜
之學者三十年其兼三才而錯綜<md:KR4d0104_SBCK_016-11b>¶變通之妙始大著明
矣自希夷而來皆未嘗有¶書乃如子木子夏之初歟有
廬江范諤昌者亦¶嘗受昜於种徵君諤昌授彭城劉牧
而聱隅先¶生黄晞及陳純臣之徒皆由范氏知名者也
其¶於康節之昜源委初同而淺深不倫矣華山舊¶有希
<pb:KR4d0104_WYG_016-11b>
夷先生祠堂而种徵君實闗輔之望後之¶好事者并以
繪徵君之像山中有隠者又知傳¶昜之所自而并康節
先生之像繪焉榜之曰傳¶昜堂遊是山者徘徊俯仰三
峯萬仞之峥嶸&KR0886;<md:KR4d0104_SBCK_016-12a>¶崒其意壯矣及登斯堂覩三先生之
貌聳然加¶敬逖觀上古聖人畫卦之本意而知夫防憂
患¶於幾微身與昜凖則向之所攬者又將忘之矣¶不亦
偉乎是堂之傳其與山鎮俱不朽歟康節¶先生之子伯
温以說之服勤康節之學俾為之¶記不得辭乃具道昜
<pb:KR4d0104_WYG_016-12a>
之授受本末興廢得失之¶由以尊三先生之道亦且效
藏名山之意云¶大觀元年丁亥十有一月甲戌嵩山晁說
之記¶
　　　蘭室記<md:KR4d0104_SBCK_016-12b>¶大觀庚寅白侯將天子命於淮浙而道踰汴¶絶淮渡揚
子江又千里渡浙江達於甬江其所¶至則刺史縣令郡
有司莫不奔走迎候部使者¶亦勤弗敢懈既至甬東乃
獨揖予於衆人中留¶與之語意若有所向於予者既又
<pb:KR4d0104_WYG_016-12b>
兩訪予於管¶庫之舍曰我京師有所居之室名曰蘭室非
特¶仰喬木修竹而俯幽花怪石中有經史百氏之¶書而
緗帙牙籖也我之所以樂此者朝夕起居¶蕭然玩古自
得視此數物猶善人君子而吾室<md:KR4d0104_SBCK_016-13a>¶乃芝蘭之室也子其
為我記之予於是恐懼愧¶汗辭甚力而不得免累日則
自念曰侯之為人¶異哉特立而不懼者歟乃告侯曰蘭
之為物久¶被誣而且難辨何則或者見楚大夫屈原侘
傺¶怫鬱之辭多以蘭為況乃曰蘭生荆楚江湖之¶山非
<pb:KR4d0104_WYG_016-13a>
中州之所有不知詩昜禮記左氏所載之¶草木皆因其
土物而致意焉非若後人徒逞浮¶虛不根之語也則蘭
為中州之物而曰國香曰¶王者香矣此孔子自衞反魯
見於隱谷之中喟<md:KR4d0104_SBCK_016-13b>¶然長嘆而為之賦倚蘭操者也予久
以是為蘭¶之被誣而莫或告焉侯曰是足以名吾之室
也¶侯又不知屈原之所賦者秋蘭也後之人則¶以菊秋而
蘭春矣原又以木蘭石蘭稱今曾不辨¶其生於石與林
之異也原於蘭則九畹而蕙百¶畆蘭佩而蕙帶蘭不芳
<pb:KR4d0104_WYG_016-13b>
則蕙為茅是正蘭而庶¶蕙也今則二物相貸而往往以
蕙為蘭不知幹¶一花者蘭而一幹叢花者蕙也其亦難
辨乎侯曰¶我未名吾室而先知此久矣并為我記之顧
予<md:KR4d0104_SBCK_016-14a>¶學迂而才踈荷上恩甚厚出罪籍而從仕然¶衆方惡
斥之官長不憎則罵者幾侯獨向之如¶此侯其真識蘭
哉室中所與居者果皆善士也¶乃為之書侯名某字某
五月壬子嵩山晁說之¶記¶
　　　劉氏藏書記
<pb:KR4d0104_WYG_016-14a>
漢承秦焚書滅學之後頼故老口所誦數得聞¶先王之
遺訓厥後廣開獻書之路至武帝時外¶有太常太史博
士之藏内有延閣廣内秘室之<md:KR4d0104_SBCK_016-14b>¶府雖盛矣然至武帝時
乃大備著錄盖約法天¶下不出一日之中而藏書掌固
必待百年之後¶也隋御府書所以特號稱最盛者以其
平一南¶北而坐兼南北朝之所有也夫縣官之勢何如¶
哉獨於藏書一事其勤如此况在學士大夫之¶家邪劉
歆自稱三代之書藴崇於家直不計爾¶盖自楚元王而
<pb:KR4d0104_WYG_016-14b>
來世尙文雅而䕶都水使者又¶復博極羣書無不充足
而歆因得以誇邪昔人¶謂三代仕宦而衣五代仕宦而
食不知書又在<md:KR4d0104_SBCK_016-15a>¶衣食之上也都官劉公凝之卓行絶識
不得志¶而歸休廬山之下其遺子孫者無他物盖唯圖¶
書而已其子道原少而日誦萬言既長苦心篤志¶無所
嗜好晝夜以讀書為娱至于不慕榮利忘¶去寒暑司馬
温公稱其精博宋次道稱其該贍¶范醇夫稱其宻緻則
其所藏復藴崇而不計者¶歟且嘗憤嫉南方士人家不
<pb:KR4d0104_WYG_016-15a>
藏書矣則於是盖¶特加意焉者也公之子羲仲壯輿人
視其邁往¶不羣而自處恂恂循約唯恐前修之辱也從
仕<md:KR4d0104_SBCK_016-15b>¶四方妻子不免飢寒而敦然唯是之求索甚於¶人之
飢渴而赴飲食者則其所得不特補其家¶之未足而且
有以振發國中之沉鬱也既已踵¶成其父十國紀年而
身採周秦以來遺文以為十¶二國史嘗論著春秋而方
且為周昜之學則¶其藏書豈特充牣篋笥而誇緗帙如
愚賈潤屋¶以金珠邪於是謹識其所得書之歲月先後
<pb:KR4d0104_WYG_016-15b>
以¶視子孫其意為不淺也乃俾説之為之記以載¶於目
錄之上昔之時如任昉沈約輩號為藏書<md:KR4d0104_SBCK_016-16a>¶之家者今不
復論而論諸本朝如王文康初¶於周相世宗多有唐室
舊書今其子孫不知何¶在寜論其書之存亡而所有者
書目一編使好¶事者對之興嘆也李文貞所藏既富而
且闢學¶館以延學士大夫不待見主人而下馬直入讀¶
書供餼牢以給其日力與衆共利之如此宜其¶書永久
而不復零落今其家僅有敗屋數楹而¶書不知何在也
<pb:KR4d0104_WYG_016-16a>
凡名公卿大夫儒林之士所有¶之書往往隨其人而逝
矣傳諸再世者盖寡而<md:KR4d0104_SBCK_016-16b>¶况曾𤣥之守邪惟是宋宣獻
家四世以名徳相¶繼而兼有畢丞相楊文莊二家之書
其富盖有¶王府不及者元符中一夕災為灰燼矣予家
則¶五世於兹也雖不敢與宋氏争多而校讎是正¶則未
肯自讓乃去年冬火亦吿譴不謂前日悲¶愴痛恨乎宋
氏者今自涕泣也嗚呼豈不艱哉¶壯輿家於廬山之陽
寛閒之野不復有京師火¶災之虞上方興禮樂議封禪
<pb:KR4d0104_WYG_016-16b>
則又永不慮盜¶賊兵甲之禍而劉氏之書與七澤俱富
矣後之<md:KR4d0104_SBCK_016-17a>¶人視予言而祗敬先徳不忘前日畜積之艱而¶
勉强學行則為書之榮也大矣哉其書凡若干¶巻云政
和乙未七月十一日戊寅嵩山晁說之¶記¶
　　　海榕記¶
東坡先生謫南海自廬山遇門下士玉潤道人¶崔閑者
命酒獻酬淋漓之餘墮案上自然成根¶柢輪困之狀取
筆墨絪緼之偃然海上之榕也¶復作海榕二字於其下
<pb:KR4d0104_WYG_016-17a>
蕭然不飾實與畫稱其<md:KR4d0104_SBCK_016-17b>¶後閑舉以遺京師周侯髙魯王
諸孫世則從周¶侯得之乃懼夫觀者非所覯也屬嵩山
晁說之¶識之說之伏念九州之中山川草木皆出先生¶
之文章先生晚於禹迹之外海嶠之上所得者¶又如此
恨不能從吾先生遊於斯時也今日可¶勝嘆哉宣和二
年庚子七月六日甲辰說之記¶
　　　鈍庵舊記¶
臨淄趙子和仁裕僻處鄉里不交當世風雨寒¶暑晝夜
<pb:KR4d0104_WYG_016-17b>
一室中所學無所發施如前文人自名<md:KR4d0104_SBCK_016-18a>¶其所居之庵曰
鈍庵遇嵩山晁說之於京師曰¶吾比捨所學而為黄帝
岐伯之學為人服藥起¶死雖善矣乃未能厭吾之心不
自揆乃欲極乎¶西方佛世尊之道而恨吾東州之所傳
者近時¶不祖達磨之禪暨夫慈恩之名相賢首之法性¶
澄照之浄心所謂法華之本迹顯實涅槃之扶¶律顯常
者吾東州之人獨無分乎子嘗遊四明¶遇天台老師數
輩子既學矣吾何不能學邪說¶之於是乎謝之曰吾曹
<pb:KR4d0104_WYG_016-18a>
有此三千中一物之身<md:KR4d0104_SBCK_016-18b>¶微而昏散極為狂愚迷性垢心
違理惡行必於¶二死五往者孰利而非鈍也耶盖惟佛
之在斯¶世也嘗有利根然靈山法華之席其衆已云鈍¶
矣所謂十地菩薩大阿羅漢者亦鈍也惟佛一¶人得以
利根聞然則奈此昏㪚而狂愚何曰惟¶佛有法惟智者
振出之止以止㪚而不狂¶觀以觀昏而不愚所謂無量
法門者畢於此二字而¶莫之加也止則定觀則慧止則
寂觀則照止則¶斷觀則智止則四時觀則八教止則般
<pb:KR4d0104_WYG_016-18b>
若觀則<md:KR4d0104_SBCK_016-19a>¶法華靡不圓通也止乃觀之止觀乃止之觀靡¶
不融妙止觀之門雖極乎三十有六而不過乎¶三曰約
行曰附法曰托事又不過乎二曰惟識¶事曰實相理又
不過乎一曰三千三千三諦三¶觀𣲖之彌合㑹之彌分
即三而一即一而三或¶曰理有事無或曰事有理無或
曰事理各有或¶曰事理共無皆足以明三千之妙也於
是乎有¶性有修有具有造各具互具遍具而一心三觀¶
三觀一心一境三諦三諦一境全無相境發無<md:KR4d0104_SBCK_016-19b>¶緣智心
<pb:KR4d0104_WYG_016-19a>
佛與衆生三無差别也三千即空蕩一¶切法三千即假
立一切法三千即中妙一切法¶從假入空觀是謂體真
止是謂二諦觀是謂慧¶眼是一切智是謂了因佛性是
謂性量是謂所¶趣是謂聲聞辟支佛是謂樂法意生身
是謂寂¶而常照法門身是謂無生是謂破見思感成般¶
若徳從空出假觀是謂方便隨緣止是謂平等¶觀是謂
法眼是謂道種智是謂緣因佛性是謂¶性具是謂能趣
是謂菩薩是謂三昧意生身是<md:KR4d0104_SBCK_016-20a>¶謂照而常寂相好身是
<pb:KR4d0104_WYG_016-19b>
謂無量是謂破塵沙惑¶成解脫徳中道第一意觀是謂
息二邊分别止¶是謂正觀是謂佛眼是謂一切種智是
謂正因¶佛性是謂性徳是謂非趣非不趣是謂佛是謂¶
自性意生身是謂非寂非照而寂而照實相身¶是謂無
作是謂破無明惑成法身徳言乎般若¶之修則為宗為
智為教為浄為法緣慈為真諦¶為報身佛為正偏智為
四枯為修徳非豎而豎¶以攝經般若言乎解脱之修則
為用為力為行<md:KR4d0104_SBCK_016-20b>¶為樂為衆生緣慈為俗諦為應身佛為
<pb:KR4d0104_WYG_016-20a>
供應為¶四榮為化他非横而横以攝經浄名言乎法身¶
之性則為體為性為理為常樂為無緣慈為中¶諦為法
身佛為如來為非枯非榮為性徳即此¶横豎雙非攝經
湼槃夫性徳之性為真性軌則¶般若為觀¶照般若則法
身為實相般若解脱為文字般若¶解脱之修為方便浄
則法身為真性浄般若為¶圓浄是三浄亦曰三湼槃亦
曰三菩提惟是性<md:KR4d0104_SBCK_016-21a>¶徳修徳化他三諦以成不可思議妙
境有不思議¶境則有不思議智惟智惟境惟境惟智以
<pb:KR4d0104_WYG_016-20b>
理觀¶觀十境顯本寂三千以事觀觀十乗顯造三千¶非
但惟心亦乃惟色惟聲惟香惟味非但心攝¶一切亦乃
一切攝心而性惡以體之理毒以折¶之四運以推之十
如以思之四悉以觀之六即¶以㑹之去丈就尺去尺就
寸是之謂理具而全¶具為造全造為變以成圓教則鈍
與利何在邪¶其曰藏教者其曰通教者其曰别教者皆
不足<md:KR4d0104_SBCK_016-21b>¶以與比此惟圓教之事也其别接通者圓接通者¶圓
接别者亦或庶幾於此也其曰凡聖同居土¶者其曰方
<pb:KR4d0104_WYG_016-21a>
便聖居土者其曰實報莊嚴土者皆¶不足以與比此惟
常寂光土之事也是事荆溪¶常為李華言之梁蕭又嘗
自為統例其後士大¶夫知之者鮮矣或知華嚴之頓而
不知法華之¶圓亦可哀也巳子知正乎智助乎情正乎
本助¶乎迹正乎正助乎依而知圓之有權偏之有實¶則
得於具而觀乎妄心或自一法入或自二三<md:KR4d0104_SBCK_016-22a>¶法入或法
次第入或不次第入於其對轉兼具¶四者之教賖促斷
伏四者之行開示悟入四者¶之妙皆得於四三昧而念
<pb:KR4d0104_WYG_016-21b>
念刹刹惟一常坐三¶昧端身正坐猶如奠石上焉如空
中風無依止¶處下焉如宻室中燈照物了身見及心三
事¶調適以上上智斷下下惑利浄鈍穢利體鈍析¶俱絶
待矣且自言曰吾今此身至何位斷何惑¶證何理則吾
言刋諸石為座右銘既自覺而又¶覺乎東州之人則子
和之達孰禦哉宣和三年<md:KR4d0104_SBCK_016-22b>¶辛丑正月甲寅嵩山晁說之
東里昜堂記¶
　　　濯鳯軒記
<pb:KR4d0104_WYG_016-22a>
周内史過曰周之興也鸑鷟鳴於岐山以故古¶岐州今
為府曰鳯翔然得鳳之一則鳳過之得¶鳯之二則鳯翔
之自是而西二百里曰鳯州鸑¶鷟山則名以大之者得
鳯之三而鳯集之歟故¶其驛曰鳯集驛又西而百有五
十里曰成州鳯¶凰山乃以鳯凰之正名名之則其得鳯
之四而¶鳯春秋下之得鳯之五而鳯沒身居之者不然<md:KR4d0104_SBCK_016-23a>¶何以又有潭曰鳯凰潭是其濯羽之所也若又¶極乎西
則濯羽弱水矣然則乾符中僧休夢於¶鳯凰山得一峯
<pb:KR4d0104_WYG_016-22b>
曰鹿玉山者乃杜工部賦詩之¶鳯鳯臺也實有亭亭然
臺之狀可玩焉元祐中¶王仲至侍郎據酈道元注水經
以長舉之鳯凰¶臺狀如雙闕漢有鳯凰降焉者為正而
偽之臺¶并斥乎工部恐不得以彼漢瑞正吾周儀也且¶
異時而二地各以為名庸何傷乎天壤間以鳯¶凰名臺
者尚多矣何必一之也哉今成州雖不<md:KR4d0104_SBCK_016-23b>¶得居仇池山之
勝而西則雞頭山東則雞幘山¶以屬乎鳯凰山亦國中
富乎山者也雞幘山或¶名曰龍堂峽鳯凰潭或名曰萬
<pb:KR4d0104_WYG_016-23a>
丈潭若大雲潭¶杜工部昔日所居之地新祠而奉之者
也其於¶守居為最近守居清心堂之背叢竹之面新有¶
軒乃以濯鳯名之近式乎工部之所居逺本乎¶周内史
之所志則吾州雖小而裕乎鳯翔而集¶焉者居守可無
自菲陋而樂斯志也已宣和四¶年壬寅二月二十六
日乙卯具官嵩山晁說之<md:KR4d0104_SBCK_016-24a>¶記¶
　　　清風詩十韻七首¶
　　　　翰林學士晁迥
<pb:KR4d0104_WYG_016-23b>
仙馭來相慰解顔良㑹稀病蠲宜養素趣逺欲¶忘機懲
躁寜無漸延齡或可祈影揺珠箔細聲¶泛鈿筝微委佩
餘班扇流懽入楚衣陶潜知夢¶穏韓壽畏香飛氣爽蒼
龍闕涼生白虎闈健資¶鷄距筆偷撼獸環扉松下琴心
逸江東鱠縷肥¶宿懐真隱處終約與同歸<md:KR4d0104_SBCK_016-24b>¶　　　　翰林學士楊億¶
素魄離雞舌鳴鳶載錦韜微涼生玉宇餘韻㪚¶蘭臯竿
轉相烏數厨揺翣脯勞渚蘋偏靃靡苑¶樹更蕭騷五斗
<pb:KR4d0104_WYG_016-24a>
酲初析三年翼自髙陶窓時拂¶袵楚榭正揮毫塵篋悲
鸞扇雲帆戒鷺濤洞庭¶驚木葉騎省嘆霜毛勢好摶羊
角心終憶蟹螯¶冷然知有待仙館異吾曹¶
　　　　大理評事秘閣校理劉筠¶
閶闔重門啟飛亷别館深歊蒸全已却雅興可<md:KR4d0104_SBCK_016-25a>¶能任雲
起汾陽駕旌揺楚國心過簫添爽籟拂¶野蕩層隂夕勁
淮陽桂晨凄越鄂衾登髙從落¶帽晏寢任吹襟珠網疎
難掩銅鑪冷昜侵急翻¶池上葉遥送月前砧舞袖更逥
<pb:KR4d0104_WYG_016-24b>
態歌梁極緒音¶最憐鵰鶚意瞬息度千岑¶
　　　　太僕少卿直祕閣錢惟演¶
溽暑迎秋盡涼颷逗曉迴起蘋初淅瀝獵樹更¶徘徊欲
引長烟素微飄畫燭煤墜桐侵玉井拂¶柳度章臺已覺
雲幡動還驚月幌開鮫簾移亂<md:KR4d0104_SBCK_016-25b>¶影瑶瑟泛餘哀扇掩藏
鸞羽荷傾側露盃正當¶河左界不待雨東來自好摶垂
翅寕勞起死灰¶楚宫誰第賦宋玉正多才¶
　　　　翰林學士李宗諤
<pb:KR4d0104_WYG_016-25a>
閒館方迴暑商颷乍應金天髙初起籟松澹更¶宜琴汾
棹傳歌逺班詩託興深東陽仁自布西¶顥氣還侵太液
翻晴旭靈和亂翠隂舟輕飛燕¶袂臺迥楚王襟阮嘯經
時歇齊蟬度日吟愁生¶孤戍角響續莫城砧室静消雲
縷庭虚轉蕙心<md:KR4d0104_SBCK_016-26a>¶賢哉吉甫誦千載有遺音¶
　　　　右諫議大夫薛映¶
爽氣乗秋至涼颷蕩暑初泠泠含逺籟槭槭動¶輕裾
翠幙波無際脩篁韻有餘潜驚塞草綠乍¶拂井梧疎素
<pb:KR4d0104_WYG_016-25b>
髪悲郎將霜紈感婕妤窓光流熠¶燿簾影亂蟾蜍塵襲青
絲騎香飄紺&KR0955;車故宫¶經馺娑别館度儲胥薄暮來金
埒凌晨上玉除¶寕同起窮巷眇欲賦愁予¶
　　　　左諫議大夫張秉<md:KR4d0104_SBCK_016-26b>¶何處來蘋末蕭騷盡四隣金莖吹曉露玉宇動¶輕塵昜
水離歌闋齊紈怨曲新泛蘭迷舊澤落¶帽㑹佳辰籬菊
飄香逺庭梧墜葉頻帆開五湖¶客槎去九霄人曲浦鋪
文簟平蕪偃綠茵鴻飛¶資羽翮鷹擊助精神仙馭歸堪
<pb:KR4d0104_WYG_016-26a>
待琴窓韻更真¶披襟同楚榭千古自相親¶
　　　清風軒記¶
成州守居之東隅有軒曰清風叠嶂前後為之¶屏几清
風無時而不來也嗟夫國中若此名者<md:KR4d0104_SBCK_016-27a>¶數千百處而多
也而實其稱則惟吾郡也哉何¶則吾郡漢武都郡之所
領也有漢武都太守阿¶陽李翕伯都竟寧四年之碑在
魚竅峽其辭曰¶民歌徳惠穆如清風昔人其本諸此而
名斯軒¶歟它邦安得而與哉其所謂清風者何在豈不
<pb:KR4d0104_WYG_016-26b>
在太守之徳惠乎且彼為何時李侯者乃能恭¶其職如
此今當何時為之守者茍不能宣布¶上恩宜亦媿矣夫
於時清風之生請言其狀予¶則不能然予祖嘗倡而作
之矣属而和者六人<md:KR4d0104_SBCK_016-27b>¶曰楊大年劉中山錢司空李昌武
薛尚書張宻¶學其辭盛行於世著之西崑集今大夫學
士或¶不得而聞見謹因是軒而刋於石亦古之人藏¶諸
名山之意也且其唱和墨迹乃不在吾家而¶藏諸楊氏
無錫巻中今兩浙不幸盜賊兇殘血¶變江水不保是詩
<pb:KR4d0104_WYG_016-27a>
之能存也未必異日不託此¶山城深靚無虞而傳焉或
謂諸公之詩曷為此¶郡而作哉予曰天下之清風一也
風之為物非¶若雲氣各象其山川人民所積聚而變有
楚雲<md:KR4d0104_SBCK_016-28a>¶秦雲之異也盖天下之清徳一也其來居守者¶或
鞅掌不給或湮鬱無聊或羇旅去國之恨不¶自勝一攬
諸公之符采自澄其心思俄而穆如¶之風獵鬢泛襟而
鳯凰之山亦為爾歌吉甫之¶誦矣以御嘉賔以柔斯民
亦以樂哉詩凡七首¶如上宣和五年癸卯五月日戊午
<pb:KR4d0104_WYG_016-27b>
朝請大夫知¶成州軍事嵩山晁說之謹記¶
　　　發興閣記¶
唐成州治上祿縣同谷尤僻左杜子美來自三<md:KR4d0104_SBCK_016-28b>¶川謂可
託死焉未幾吐蕃之禍尤熾子美不得¶有其居而捨去
予始因子美之故居而祠之距¶祠堂而南還十步有萬
丈潭敕利澤廟惜也陋¶甚白日必待燭入乃能有見且
礙眉觸帽使人¶俯不得仰又復有可歎者蔽其山之美
正如居¶要路而蔽賢掩善忌人出言而寢黙之予因正
<pb:KR4d0104_WYG_016-28a>
其神像南向之位抗髙納明使青壁之嵯峨硊¶磥直上
千仞木章竹个皆出以効其峭蒨若一¶日來自它方者
而仍舊之三楹則稱地形而全<md:KR4d0104_SBCK_016-29a>¶民力也廟之東有地可
建小閣以盡山川之勝¶其南則棧道窈窕抵鳯凰臺望
西崖以極白沙¶渡實子美入蜀之道也時方惡房琯而
并棄¶杜子美使終身不復入長安則此道為可恨者¶也
北而水磑髙下相聞如笙鏞如鼓鐘不閒晝¶夜則邦人
安職樂生之具也逺而岡嶺星耕隴¶畆棲糧則刺使縣
<pb:KR4d0104_WYG_016-28b>
令之尤所樂焉者也四時異¶態虎巡鹿守猿猱騰倚以
值僧居清浄之業盖¶有不可勝言者彼四方游子假借
須㬰之適各<md:KR4d0104_SBCK_016-29b>¶隨所語而聞諸逺邇必得顧凱之宗處士
乃可¶圖畫而詩則絶筆於杜子美矣雖然陶淵明謝¶康
樂韋蘇州輩復生焉則不能自已於斯也閣¶今初成予
周覽而惘然自失不覺誦子美萬丈¶潭之詩曰造幽無
人境發興自我輩一歎而三¶致意焉則以發興名其閣
復念此州自寶應初¶没吐蕃後三置行州初在泥公山
<pb:KR4d0104_WYG_016-29a>
再徙寶井堡¶卒治同谷得非有待於此閣之建歟時方
構¶亂也杜子美無以託廬而閱嵗逮今承平之久<md:KR4d0104_SBCK_016-30a>¶疇人
子孫白首俎豆有終身不入城府者豈不¶幸哉予將投
劾東歸輒記諸壁間以示來者使¶知昔人此日良可惜
之所感而不惜登臨之費¶云宣和六年甲辰三月二十
四日壬申朝請大¶夫知成州賜紫金魚袋昭徳晁說之
記并書¶
　　　鈍庵新記
<pb:KR4d0104_WYG_016-29b>
臨淄趙子和仁裕少年力學慎言行恐奕世盛¶徳之辱
久不得調恥乎獨善則為黄帝岐伯之¶學雖克起死而
自謂隘也乃退而為佛學頗聞<md:KR4d0104_SBCK_016-30b>¶天台智者之教而歎曰
聖師不可得而見矣願¶得人師焉人師亦不可得而見
乎顧無經師哉¶且復歎曰南山之律南宗之律與觀師
之經基¶師之經若謂其在青齊濟岱間童稚與知也唯¶
是天台智者之教曾無一人之近緣乎吾庵之¶鈍名不
亦稱乎宣和庚子夏遇嵩山晁說¶之曰子聞天台智者
<pb:KR4d0104_WYG_016-30a>
之教宜以聞我則謹謝之¶曰無狀年過五十飄零甬江
遇四明尊者法智¶諸孫幸而知智於靈山法華㑹猶見
如初而未<md:KR4d0104_SBCK_016-31a>¶㪚也則釋迦佛不沒而多寶佛塔亦在吾目
前¶而不沒赫然放大光明以照我身亦照子身我¶之所
及者亦子之所及也子無以鈍自屈且文¶殊不識妙英
三昧彌勒不識地涌一人善吉茫¶然以弃鉢身子怖畏
而却花子謂鈍乎利乎華¶嚴日出建立法界彼鈍根菩
薩乃有般若有聞¶焉而復入乎法界否則待法華乃入
<pb:KR4d0104_WYG_016-30b>
又否則待¶湼槃乃入子謂利乎鈍乎法華開權顯實而
華¶嚴般若者皆吾法華之方便也前有無量義以<md:KR4d0104_SBCK_016-31b>¶導法
華之言後行觀普賢行法以篤法華之行¶法華乃從三
請四止示一佛乗火宅以接勢力¶窮子以誘聲聞藥草
以歸大乗化城之有定繫¶珠之無定髻珠之集功徳醫
予之不集功徳皆¶利吾鈍者也若常不輕菩薩與夫善
根比丘於¶一切衆生皆强毒之寕鈍而不利世固未嘗
有¶鈍者也同成一佛也彼維摩行乎非道仁王法¶性五
<pb:KR4d0104_WYG_016-31a>
隂楞伽不思議熏不思議轉湼槃以衆生¶為非衆生為
衆生金光明無明故有占察法依<md:KR4d0104_SBCK_016-32a>¶妄心分别故有佛藏
示相地持對教圓覺三觀¶法楞嚴七推心皆不為利根
而興悲也自佛示¶滅之後得斯㫖者曰龍樹菩薩立一
心三觀是¶謂妙境是謂妙觀由是而有天台教焉即三
而¶一名之曰止即一而三名之曰觀止觀者定慧¶寂照
智斷之異名也一切佛法盡於兹矣先是¶南嶽禪師明
不空如來藏具性具相智者因之¶開門傾倉行大法施
<pb:KR4d0104_WYG_016-31b>
横該四教豎徹三境是謂¶妙圓是謂妙中兼乎楞伽之
變華嚴阿含之造<md:KR4d0104_SBCK_016-32b>¶大集楞嚴佛藏之具其要則三種觀
法二種觀¶境四種三昧得乎觀意證乎觀相其在四三
昧¶中覺意三昧百千三昧中法華三昧六波羅宻¶中禪
波羅宻則去丈就尺去尺就寸者也子根¶利也請以法
行入句句起觀請修真如觀證心¶絶三昧鈍則請以信
行入藕絲懸山請脩唯識¶觀證色寂三昧究觀智者之
十境十乗在隂界¶入心在煩惱心在病患心其於四念
<pb:KR4d0104_WYG_016-32a>
處則在一¶念無明心荆溪法師則唯在隂教入妙樂觀
不<md:KR4d0104_SBCK_016-33a>¶出五隂輔觀不出微塵一念厥後唯吾四明¶尊者得
之乃立觀妄心一法而不觀真心就事¶觀所辨心自華
嚴之頓以入法華之圓知起信¶之圓適可為吾法華之
别雖或有排之者卒無¶以加損而久益彰也大抵吾宗
所以永異他宗¶不容同世並語者其唯三千乎其唯觀
具乎其¶唯觀心乎唯三千則無法不備本寂三千事變¶
三千界界三千彼彼三千唯具則性具備具事¶具理具
<pb:KR4d0104_WYG_016-32b>
造具變具各具互具偏具心攝一切一<md:KR4d0104_SBCK_016-33b>¶切攝心唯心則
不知佛法太髙不厭衆生法太¶廣而即一句一字一塵
一沙皆入吾心以成法¶界於是乎身與心息三者定内
合調眠食二者¶定外合調而性惡以體之理毒以析之
四運以¶推之三性以檢之四悉以𣲖之六即以㑹之以¶
迷中一念為總而理造事造三千為别或可修¶或不可
修心次第或不心次第冺絶華嚴之利¶鈍是即金光明
是即常寂光三千果成咸稱常¶樂由是四土之儀亦待
<pb:KR4d0104_WYG_016-33a>
吾智者以出也子和乃<md:KR4d0104_SBCK_016-34a>¶請書之刻於庵壁以代座右銘
予言無一字出¶予之私也何憚而不書宣和七年乙巳
二月八¶日庚申嵩山晁說之記并書¶
　　　成州同谷縣杜工部祠堂記¶
自古王侯將相而廟祀者皆乗時奮厲冒敗虎¶狼死守
以身為天下臨衝或巖廊嚬笑以治昜¶亂即危而安其
在鼎彜之外而人有奉焉否則¶賢守令真為民之父母
斯民謡頌之不足取其¶姓以名其子孫久益不能忘則
<pb:KR4d0104_WYG_016-33b>
一郡之邑祠之<md:KR4d0104_SBCK_016-34b>¶否則躬徳髙隠崇仁篤行若節婦孝女
有功於¶風俗者一鄉一社祠之顧唯老儒士身屯喪亂¶
羇旅流寓呻吟饑寒之餘數百年之後即其故¶廬而祠
焉如吾同谷之於杜工部者殆未之或¶有也鳴呼盛矣
哉或曰名髙而得之歟曰非也苟¶不矜實而務名則當
時王維之名出杜之上盖¶有天子宰相之目且衆方才
李白而多之也是¶天寳間人物特盛有如髙適岑參孟
浩然雲卿¶崔顥國輔薛據儲光羲綦毋潜元結韋應物
<pb:KR4d0104_WYG_016-34a>
王<md:KR4d0104_SBCK_016-35a>¶昌齡常建陶翰秦系嚴維暢當閻防祖詠皇甫¶冉弟
曾張繼劉眘虚王季友李頎賀蘭進明崔¶曙王灣張
謂盧象李嶷之詩粲然振耀於世未¶肯少自屈而人亦
莫敢輕之也非湜籍輩於韓¶門比然有良玉必有善賈
厚矣韓文公之徳吾¶工部也自是而工部嶷嶷絶去一
代頡頏不可¶撓屈之士而嶽立矣然猶惜也何庸李白
之抗¶也昔夫子錄秦詩而不錄楚詩盖秦有周之遺¶俗
如玉之人在板屋則傷之也楚則僭周而王<md:KR4d0104_SBCK_016-35b>¶矣滄浪之
<pb:KR4d0104_WYG_016-34b>
水既以濯吾纓雖濁忍以濯吾足哉¶李則楚也亦不得
與杜並矣況餘子哉彼元微¶之讒諂小人也身不知裴
度李宗閔之邪正尚¶何有於李杜之優劣也邪然前乎
韓而詩名之¶重者錢起後有李商隠杜牧張祐晚惟司
空圖¶是五子之詩其源皆出諸杜者也以故杜之獨¶尊
于大夫學士其論不昜矣而在本朝王元¶之學白公楊
大年矯之專尚李義山歐陽公又¶矯楊而歸韓門而梅
聖俞則法韋蘓州者也實<md:KR4d0104_SBCK_016-36a>¶自王原叔始勤於工部之數
<pb:KR4d0104_WYG_016-35a>
集定著一書懸諸¶日月矣然孰為真識者靡靡徒以名
得之歟唯¶知其為人世濟忠義遭時艱難所感者益深
則¶真識其詩之所以尊而宜夫數百年之後即其¶流寓
之地而祠之不忘也工部之詩一發諸忠¶義之誠雖取
以配國風之怨大雅之羣可也或¶玩其英華而不薦其
實或力索故事之微而自¶謂有得者不亦負乎祠望鳯
凰臺而臨百丈潭¶皆公昔日所為詩賦之所也公去此
而汗漫之<md:KR4d0104_SBCK_016-36b>¶遊逺矣哉而此邦之人思公因石林之虛徐
<pb:KR4d0104_WYG_016-35b>
溪¶月之澄濟則尚曰公之故廬今公在是也予嘗¶北至
鄜畤觀公三川之居愛之矣而此又其勝¶也不知成都
浣花之居又何如哉信乎居室¶可以觀士也已同谷秀
才趙惟恭捐地五畆縣¶涑水郭慥始立祠而属予為之
記使來者美其¶山川而禮其像思其人且知公自其十
有一世¶之祖恕予而來以忠許國矣則其所感者既逺¶
人亦逺而莫之能忘與夫王侯將相之祠未知<md:KR4d0104_SBCK_016-37a>¶果孰傳
耶其像則本之成都之舊云宣和五年¶五月己未朝請大
<pb:KR4d0104_WYG_016-36a>
夫知成州晁說之記并書¶
　　　宋成州浄因院新殿記¶
佛法自西來至秦鳩摩羅什而大矣什之弟子¶曰生曰
肇曰融曰睿號為闗中四聖其後通教¶則廬山逺公别
教則少林達磨𤣥教則天台智¶者始若變見於什門之
外而卒㑹歸焉無二無¶别惟南山律師宣公為能體融
之也南山上崦¶天根下嵫地軸日月萬象生焉語其人
則宣公<md:KR4d0104_SBCK_016-37b>¶是已其山之迤邐崷崪而西者是謂成州之諸
<pb:KR4d0104_WYG_016-36b>
山後之人各以名名之其實南山之列也不知¶在禹之
西山經為何山歟於是乎襲宣公之遺¶風而佛刹髙下
相望雖督府㑹郡不是過也州¶治之所有浄因院者逺
莫知其所自起也而耳¶目之所及則佛殿修在吾唐長
興四年其得今名¶在晉天福三年殿初三間歲久而圮
若俄頃摧¶覆者是院受業比丘廣圓歎曰我雖不得與
乎¶雨花之席而幸生於法華之後豈不聞佛種從<md:KR4d0104_SBCK_016-38a>¶緣起
乎吾之次第緣若在此吾之四衆所緣緣¶若在此則吾
<pb:KR4d0104_WYG_016-37a>
佛之増上緣在此其昜故而新之¶增楹三為五闢位所
嚮之正位必有以加被我¶者此心既運而語猶未音無
逺邇强弱咸願樂¶布施者汲汲競後先也初曰是役也
不三年若¶四年則不可而乃吿成於累月之中山有異
材¶疑有鬼神之守衛而有待者衆願納諸斧斤而¶巖阻
溪拒無可徑術之繇及其首而舉之若一¶葉然先是此
院之東有大梵寺制度嶪然非此<md:KR4d0104_SBCK_016-38b>¶院之比而昜為神霄
玉清萬壽宫則稱有三大¶像乃仆臥於它寺寒廡敗席
<pb:KR4d0104_WYG_016-37b>
之下或信因果者¶惨若疾痛之於躬也廣圓乃建飾於
新殿恍如¶此世界外東方八萬億浄光莊嚴世界過去¶諸
佛以無相之法身助今釋伽文佛接導羣迷¶其感之以
開入者幾何人耶廣圓先為衆披草¶莽建天寜萬壽寺
績已不貲矣乃復不厭於此¶則又難也說之世奉真如
法門為此郡守無狀¶靡有風教錙銖夙夜事惟愧逮
此崇新殿嚴故<md:KR4d0104_SBCK_016-39a>¶佛則樂從圓之請以記之庶幾善善為
邦人之¶勸也宣和五年癸卯十月七日丙戌朝請大夫
<pb:KR4d0104_WYG_016-38a>
知成州賜紫金魚袋嵩山晁說之記并書¶
　　　成州新修大梵寺記¶
昔王通謂佛西方聖人温公斥之曰聖人豈有¶方所邪
盖大夫學士茍知修正者必期放諸四¶海而準也以所
地論聖人可乎中國之有佛雖¶自漢明帝始而傅毅者
果何自以對帝之所夢¶豈不前有所聞哉漢武帝昆明
池胡人之對向<md:KR4d0104_SBCK_016-39b>¶神仙傳之所載哀帝元壽元年受王月
氏王使¶浮圖之書猶信也但武帝甘泉宫列霍去病所
<pb:KR4d0104_WYG_016-38b>
得休屠王祭天金人與夫張騫使大夏聞有身¶毒之俗特
其名物未闡明若後來所稱謂云云¶爾而議者指此教
斷自漢明則淺之其為言也¶今東有五臺山之文殊西
而峨眉山之普賢南¶而雁蕩山之羅漢北而鼓山之羅
漢亦自漢明¶帝而始耶惟以不思議境照不思議心者
可與¶於此若其精舍以府寺名之亦非天竺之本名<md:KR4d0104_SBCK_016-40a>¶盖
始出於漢有司梓匠之役遂同乎府寺而得¶名焉初無
禍福竒麗之說也逮梁武帝自知平¶生惡徳有不可
<pb:KR4d0104_WYG_016-39a>
贖者乃殫極民力於土木而適¶侈心焉顧豈佛之律哉
宜夫達摩面斥其無功¶徳而當時廷臣有正直不阿䛕
者亦頗知諫争¶豈人人皆與達摩同致也又何必以達
摩為超¶絶卓異之論乎僕觀洛陽伽藍記見元魏而來¶
王公將相既得意必作寺宇以相尚否則若有¶屈於人
者九州四裔之珍隋珠和璧異花怪石<md:KR4d0104_SBCK_016-40b>¶畢具矣無幾何
其人既已抵法而所謂危樓傑¶觀者從而為灰燼瓦礫
則佛言因無常者於是¶乎著矣雖然亦嘗一日有清浄
<pb:KR4d0104_WYG_016-39b>
士居於兹也則¶其惡果復生善因矣前日灰燼兵戈之
餘往往¶復出於故地此佛一事必具三世而三世該乎¶
九世以覺世間者博乎其大也傅毅之言梁¶武之作尚
何觀哉成州有仁王院其廢已久不¶敢億措其所以廢
之之因也何為久而未之復¶興乎其地汚瀦榛莽更幾
姓而不居有所待也<md:KR4d0104_SBCK_016-41a>¶屬者故大梵寺僧法銓念其大梵
寺建在唐大¶中二年今其寺之賜額荷恩厚不毁也乃
請於¶州以仁王之故地復大梵之舊額凡四分律之
<pb:KR4d0104_WYG_016-40a>
所不可闕者謹以創作僕適知州事法銓請文¶以記之
僕念華嚴之先照髙山浄名之始坐佛¶林般若之從牛
出乳逮乎佛藏之相楞伽之行¶地持之教必待法華而
成焉維爾詮尚其勉¶諸宣和六年甲辰三月二十一日
巳巳朝請大¶夫知成州嵩山晁說之記并書<md:KR4d0104_SBCK_016-41b>¶　
　
　
<pb:KR4d0104_WYG_016-40b>
　
　
　
　
　
　
　
　景迂生集巻十六
